የዞን አምስት አፍሪካ የቦክስ ሻምፒዮና ዛሬ ተፈጸመ የዞን አምስት ቦክስ ውድድር የዞን አምስት አፍሪካ የቦክስ ሻምፒዮና ዛሬ አዲስ አበባ ውስጥ ተፈጽሟል ከመጋቢት 18 እስከ መጋቢት 20 ቀን 1995 ዓ.ም በስብሰባ ማዕከል በተካሄደው የፍጻሜ ውድድር ላይ ኢትዮጵያን ጨምሮ የግብጽ እና የዑጋንዳ ቦክሰኞች ተሳትፈዋል በዚሁ የፍጻሜ ውድድር በ40 ኪሎ ግራም ነቢዩ አሊ ተጋጣሚውን መክብብ ተስፋዬን አሸንፏል ሁለቱም ተጋጣሚዎች የኢትዮጵያ ቦክስ ፌዴሬሽን ካለፉት ሦስት ዓመታት ጀምሮ ሲያካሂድ ከቆየው ፕሮጀክት የተገኙ ተተኪ ወጣቶች ናቸው እንዲሁም በ54 ኪሎ ግራም ዑጋንዳዊው ሙገርዋ ኢታናስ ኢትዮጵያዊውን ቴዎድሮስ ምናለን ረቷል ጥሩ ፉክክር በታየበት 57 ኪሎ ግራም ውድድር ኢትዮጵያዊው ዮሐንስ ታዬ ግብጻዊውን ኢብራሂም ሙሐመድን አሸንፏል ቦክሰኛው ዮሐንስ በአንድ ዙር ውስጥ ሦስቴ አከታትሎ በተጋጣሚው ላይ ባሳረፈው ቡጢ አሸናፊነቱን ሊቀዳጅ ችሏል በ60 ኪሎ ግራም በወንዶች እና በሴቶች የሌሎች አገሮች ተጋጣሚዎች ባለመምጣታቸው ምክንያት ውድድሩ የተካሄደው በኢትዮጵያውያን ቦክሰኞች መካከል ነበር በዚህም ፈለቀች ሰይፉ ሣራ ደርቤን ሦስት ለባዶ አሸንፋታለች ሣሙኤል ሲሳይም ኢሳያስ ጌታነህን ረቶታል በእለቱ ከተካሄዱት ግጥሚያዎች መካከል ሌላው ትኩረት የተሰጠው በ64 ኪሎ ግራም በግብፃዊው ሣላህ አብዱልባሪ እና በዑጋንዳዊው ሣዳት ቱባስሊም መካከል የተካሄደው ውድድር ነበር በዚህም ዑጋንዳዊው ሣዳት ቱባስሊም ግብፃዊውን ሣላህ አብዱልባሪን 2 ለ1 በሆነ አ-ላይ ውጤት አሸንፏል በ81 ኪሎ ግራም ግብጻዊው አህመድ እስማኤል መሐመድ ኢትዮጵያዊውን ኢዮብ ተስፋዬን ሁለት ለአንድ አሸንፎታል በውድድሩም አሸናፊ የሆኑት ቦክሰኞች የወርቅ የብር እና የነሃስ ሜዳሊያ ሽልማት ተቀብለዋል ውድድሩንም የወጣቶች ባህልና ስፖርት ሚኒስትር አምባሳደር ተሾመ ቶጋን ጨምሮ በርካታ የስፖርቱ አFሪዎች ተከታትለውታል በዚሁ ወቅት የፌዴራል ማረሚያ ቤቶች ኦርኬስትራም የተለያዩ ጣዕመ ዜማዎችን አሰምቷል
