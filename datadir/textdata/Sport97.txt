በተለያዩ ክልሎች የስፖርት ውድድሮቸ ተካሔደ ስፖርት በተለያዩ ክልሎች በተቋቋሙ ክለቦች መካከል የዚህ አመት የስፖርት ውድድር በመካሔድ ላይ ነወ በወልዲያ ከተማ ትናንት በተካሔደው የ1ኛ ዲቪዚዮን የእግር ኳስ ውድድር ወልድያ ማዘጋጃ መርሳ ንጋትን 6 ለ0 ሲያሸንፍ የአርሶ አደር ቡድንና የጁፍሬ 2ለ2 ተለያይተዋል በመረብ ኳስ የአርሶ አደር ቡድን የመርሳ ንጋትን 3ለ1 አሸንፎአል እንዲሁም በሰሜን ጎንደር ለአንድ ወር ተኩል የሚቆይ የ1ኛ ዲቪዚዮን የክለቦች ዓመታዊ የእግር ኳስ ጨዋታ የዙር ውድድር በፋሲለ ደስ ስታዲየም ተጀምሯል አራት ክለቦች ተካፋይ በሆኑበት በመክፈቻው እለት በተደረገው የእግር ኳስ ውድድር አዘዞ ድማዛ ጎንደር ህክምና ሳይንስ ኮሌጅን 3ለባዶ አሸንፎአል ከዚህም በተጨማሪ በጅጅጋ ከተማ የእግር ኳስና የአትሌቲክስ ስፖርትን ለማጠናከር እንዲቻል በ6 ቀበሌዎች መካከል ለአንድ ወር የሚቆይ የእግር ኳስና የአትሌቲክስ ውድድር ትናንት መጀመሩን የሱማሌ ክልል የወጣቶችና ስፖርት ቢሮ ገልጦአል በሌላም በኩል የባህርዳር ልዩ ዞን የታዳጊ ወጣቶችና የአዋቂዎች የጎዳና ላይ የብስክሌት ሻምፒዮና የ1ኛ ዙር ውድድር ተጠናቀቀ በታዳጊ ወጣቶች በተደረገው ውድድር ሸጋ ተመስገን 1ኛ ኪዳኔ አሰፋና አበራ አብዱራሀማን 2ኛና 3ኛ በመሆን ተከታትለው ገብተዋል በአዋቂዎች ደግሞ ቲዎድሮስ ፀጋዬ ምስጋናው ቀረአለምና ጋሻው ጥላየነህ ከ1ኛ እስከ 3ኛ በመውጣት ውድድሩን አጠናቀዋል በተጨማሪም ትናንት በተካሔደው የክለቦች የፍፃሜ የዙር እግር ከቛስ ውድድር ባህርዳር ጨR ጨርቅ ውሃ አገልግሎትን 2ለ1 በሆነ ውጤት አሸንፎአል
