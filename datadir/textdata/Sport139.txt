አትሌት ቀነኒሳ በቀለ ክብሩን እንደሚያስጠብቅ ገለጸ - አትሌት ኃይሉ መኮንን አይወዳደርም ስፖርት  በተስተካከለው በዚህኛው ተጠቀሙ አትሌት ቀነኒሳ በቀለ በአሁኑ ወቅት በተሟላ ጤንነት ላይ ስለሚገቛ ያለፈው ዓመት የሻምፒዮንነት ክብሩን በማስጠበቅ ድሉን ለመድገም መዘጋጀቱን ገለጸ አትሌት ኃይሉ መኮንን ግን ስዊዘርላንድ ሎዛን ውስጥ በትናንናው እለት በልምምድ ላይ እያለ የጡንቻ መሸማቀቅ ስለደረሰበት እንደማይወዳደር የቡድኑ መሪው አስታውቀዋል ትናንት ማምሻውን ሎዛን ውስጥ በተዘጋጀው ጋዜጣዊ መግለጫ ላይ አትሌት ቀነኒሳ ቀደም ሲል የታይፎይድ ህመም ደርሶበት እንደነበር ገልጿል ሆኖም ህክምናና እረፍት ካደረገ በኊላ በአሁኑ ወቅት በመልካም ጤንነትና በብርቱ የማሸነፍ ስሜት ላይ እንደሚገቛ አስረድቷል አትሌት ቀነኒሳ በዚህ ውድድር ላይ ማን ብርቱ ተፎካካሪው እንደሚሆን ተጠይቆ ለውድድር የተሰለፉት ሁሉም አትሌቶች ጠንካራ ተወዳዳሪ እንደሚሆኑ አመልክቷል የተወሰኑ አትሌቶች ብቻ ያሰጉኛል የሚል ስሜት እንደሌለውና ትኩረቱም ለሁሉም አትሌቶች እኩል መሆኑን ተናግሯል በሌላ በኩል ደግሞ አትሌት ኃይሉ መኮንን ትናንት ጧት በልምምድ ላይ እያለ የጡንቻ መሸማቀቅ ስለደረሰበት በዛሬው ውድድር እንደማይሰለፍ የቡድኑ መሪ አቶ እንዳልክ ቀለመወርቅ ሎዛን ውስጥ በተለይ ለኢትዮጵያ ዜና አገልግሎት ገልጸዋል አትሌት ኃይሉ በአራትና በ12 ኪሎ ሜትር ርቀቶች ለመወዳደር ተዘጋጅቶ ነበር በአትሌት ኃይሉ ምትክ ከወጣቶች አንድ አትሌት በማሸጋሸግ በውድድሩ ላይ ማሰለፍ ግድ ሆኗል ውድድሩ ዛሬ ከቀትር በኊላ ሲጀመር በወጣት ሴቶች ስድስት ኪሎ ሜትር በወጣት ወንዶች ስምንት ኪሎ ሜትር እና በአዋቂ ወንዶች አራት ኪሎ ሜትር ይሆናል
