የእንስሳት ገበያ ባለስልጣን 3 ረቂቅ አዋጆችን ማዘጋጀቱ አስታወቀ አዋጆች የኢትዮጵያ እንስሳት ገበያ ባለስልጣን የእንሰሳት ሀብትን ለማልማትና በአግባቡ ጥቅም ላይ ለማዋል የሚያስችሉ ሶስት ረቂቅ አዋጆች ማዘጋጀቱን አስታወቀ በምክትል ሚኒስትር ማእረግ የእንስሳት ገበያ ባለስልጣን ሥራ አስኪያጅ አቶ ጌታቸው ተክለ መድህን በእንስሳት ገበያ መረጃ ስርአት ላይ በአዳማ ከተማ ለሁለት ቀናት የተነጋገረው አውደ ጥናት ትናንት ሲጠናቀቅ ባሰሙት ንግግር መንግስት የእንስሳት ሀብትን በአግባቡ ጥቅም ላይ ለማዋል ዘርፈ ብዙ እንቅSሴ እያደረገ መሆኑን ገልጠዋል ረቂቅ አዋጆቹ የእንስሳት ሃብትን በሚገባ ጥቅም ላይ በማዋል የአርብቶ አደሩን የኑሮ ደረጃ ለማሻሻል የተቋቋመው የእንስሳት ገበያ ባለስልጣን ለሚያካሂዳቸው ተግባራት ምቹ ሁኔታ የሚፈጥሩ ሲሆን በአሁኑ ወቅት በየደረጃው በሚገኙ አካላት እየታየ መሆኑን አቶ ጌታቸው አስረድተዋል አዋጆቹ የቄራ አያያዝና አ-ቀም የወተትና የወተት ተዋፅኦ ጥራትና ደረጃዎችን ለመቆጣጠር የሚያግዙና የእንስሳት ግብይት በህግ እንዲመራ የሚረዱ ናቸው ብለዋል ባለስልጣኑ በሀገሪቱ በሚገኙ 200 የእንስሳት ገበያዎች ላይ ጥናት በማድረግ የሚቀጥሉትን አስርና 15 ዓመታት ፍላጎትና አቅርቦት የሚያመለክት ስትራቴጂ ለመቅረፅ እየተዘጋጀ መሆኑንም ተናግረዋል በአሁኑ ጊዜ ባለስልጣኑ ከአሜሪካ ዓለም አቀፍ ተራድኦ ድርጅት /ዩኤስ ኤይድ/ ባገኘዉ ድጋፍ በእንስሳት ገበያ መረጃ በቄራና ገበያ መሠረተ ልማት በባለስልጣን መስሪያ ቤቱ የመረጃ ስርአት አደረጃጀት ላይ ያተኮሩ ሶስት ፕሮጀክቶችን ነድፎ እየተንቀሳቀሰ ነው ኢትዮጵያ በዓመት ሁለት ነጥብ አንድ ቢሊዮን ብር ማግኘት የሚያስችላት የእንስሳት ሃብት ቢኖራትም በተለያዩ ችግሮች ምክንያት የምታገኘው ዓመታዊ የውጭ ምንዛሪ መጠን ከ400 ሚሊዮን ብር እንደማይበልጥና በህገወጥ መንገድ በሚካሄደው የቁም ከብት ንግድ በአመት 917 ሚሊዮን ብር እንደምታጣም ሰሞኑን ተገልጦ ነበር
