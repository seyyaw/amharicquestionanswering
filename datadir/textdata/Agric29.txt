የየቀበሌው አመራር ሙስናና ብልሹ አስራር ያራምዱ እንደነበር አርሶ አደሮች ገለጡ የየአካባቢያቸው የቀበሌ ገበሬ ማህበራት የስራ አመራር አባላት ሙስና በመፈጸም ብልሹ አሰራር ሲያራምዱ መቆየታቸውን በጋሞጎፋ ዞን የአርባምንጭ ዙሪያ ወረዳ የሚገኙ አርሶ አደሮች አመለከቱ በአርሶ አደሩ ኮንፍራንስ ላይ የተሳተፉ አርሶ አደሮች እንደተናገሩት የየቀበሌያቸው የገበሬ ማህበራት የስራ አመራር ባለጉዳዮችን የሚያስተናግዱት መደለያ በመቀበል ነው የህዝብ ንብረቶችን ሲዘርፉና ጉቦ በመቀበልም ፍትሀዊ ያልሆነ የመሬት ድልድል ሲያድርጉ እንደቆዩ አመልከተው ለራሳቸውና ለዘመዶቻቸው ውሀ ገብና ለም የሚሰጡ በመሆኑም በዚህ የተበሳጩ አንዳንድ አርሶ አደሮች ቄያቸውን ጥለው ወደ ከተማ መፍለሳቸውን አስታውቀዋል አመራሮቹ በሕግ የበላይነት የማያምኑ እንደነበረ የገለጡት አርሶ አደሮቹ በርካታ ሰዎችን በሆነ ባልሆነው እሰከ ሶስት ወራት ሲያስሩ እንደነበርም አመልክተዋል በሰላም ተከባብሮ የሚኖረውን አርሶ አደር በጎሳና በጎጥ በመከፋፈል እርስ በእርሱ እንዲጋጭ ሲያደርጉ እንደነበር ገልጠው አዋሳቛ የወረዳ ነዋሪዎች እርስ በእርስ እንዲጋጩ በማድረግ ለሰው ህይዎትና ለንብረት መውደም ምክንያት ሆነው መቆየታቸውን አስረድተዋል የወረዳቸው የዞኑ ምክር ቤት አባላትና ፖሊስ እንዲህ ዓይነቱ ችግር ሲፈፀም ጉዳዩ ስር ከመስደዱ በፊት መፍትሄ ከመፈለግና ወንጀለኞችን ለህግ ከማቅረብ ይልቅ ዝምብለው ይመለከቱ እንደነበም የኮንፍራንሱ ተሳታፊዎች ገልጠዋል አርሶ አደሮቹ በደቡብ ክልል በተደረገው የዳግም ተሀድሶ ፕሮግራም ብልሹ አሰራር ያራምዱና ሙስና ይፈጽሙ የነበሩ እንዲሁም ጎጠኛና ጠበብ ብሔርተቛነት ስሜት የነበራቸውን ግለሰቦች ማስወገዱ በእጅጉ እንዳስደሰታቸው አመልከተው እርምጃው በአካባቢያቸው ጠንካራ የልማት መሠረት ለመጣል ስለሚረዳ የዳግም ተሀድሶ ፕሮግራም በየቀበሌዎች እንዲቀጥል አሳስበዋል
