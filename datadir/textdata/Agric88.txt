የተፈጥሮ ማዳበሪያን በአግባቡ መጠቀም ምርትን በዓይነትና በጥራት ማሳደግ ያስችላል የኦርጋኒክ ምርቶች ለሰብል ልማት የሚጠቅመው የተፈጥሮ ማዳበሪያን በአግባቡ መጠቀም ገበሬው በእርሻው ክፍለ ኢኮኖሚ ማግኘት የሚገባውን ምርት በዓይነት በመጠንና በጥራት ለማሳደግ የሚያስችለው መሆኑን የግብርና ምክትል ሚኒስትር አስታወቁ በኦርጋኒክ /የተፈጥሮ / ምርቶች ረቂቅ ሕግና ደንብ አዘገጃጀት ላይ የሚነጋገር አገር አቀፍ አውደ ጥናት ዛሬ አዲስ አበባ ውስጥ ሲጀመር ምክትል ሚኒስትሩ አቶ በላይ እጅጉ እንዳሉት ምርትና ምርታማነትን ለማሳደግ በሚደርገው ጥረት ገበሬው የተፈጥሮ ግብአቶችን መጠቀም አለበት በእርሻው ክፍለ ኤኮኖሚ በሰብል ምርት ራስን ለመቻልና በተለይም በንግዱ ዘርፍ በዓለም አቀፍ ገበያ ላይ ተፈላጊነት ያላቸውን ምርቶች በዓይነትና በጥራት በማምረት የተሻለ ገበያ ለማግኘት ዘላቂነት ያለው የተፈጥሮ ማዳበሪያ አ-ቀም ሕግና ደንብ ቀርጾ ስራ ላይ ማዋል እንደሚያሻ አቶ በላይ ተናግረዋል በአሁኑ ወቅት በዓለም ላይ ከ100 በላይ የሚሆኑ አገሮች የኦርጋኒክ ምርት ውጤቶችን ለፍጆታና ለውጭ ምንዛሪ ምንጭነት ይጠቀማሉ በተለይም ባለፉት ሶስት ዓመታት በአሜሪካ በአውሮና በጃን ትላልቅ ገበያዎች ከኦርጋኒክ ምርቶች አቅርቦት የሚገኘው ገቢ እስከ 25 ቢሊዮን የአሜሪካን ዶላር ድረስ ማሻቀቡን ምክትል ሚኒስትሩ አመልክተዋል በግብርና ሚኒስቴር የኤክስቴንሽን መምሪያ ኃለፊ አቶ ኢብራሂም መሐመድ በበኩላቸው አውደ ጥናቱ በኦርጋኒክ ምርት ምንነትና አ-ቀም ለገበሬው የተሻለ ጠቀሜታ ሊሰጡ በሚችሉ የምርት ዓይነቶችና በውጭ ገበያ ላይ በሚኖራቸው ተፈላጊነት ላይ እንደሚያተኩር አስረድተዋል እንዲሁም እንደ ፍግ የመሳሰሉትን የተፈጥሮ ማዳበሪያዎችን ለእርሻ ምርት ግብአት ለማዋል በዓለም አቀፍ ደረጃ እውቅና ያለው ሕግና ደንብ በአዋጅ ለማውጣት እንዲያስችል የቀረበውን የረቂቅ ሃሳብ ንድፍ በማዳበር ለመንግስት አቅርቦ ለማስፀደቅ በሚያስችሉ ቅድመ ሁኔታዎች ላይ ይወያያል በግዮን ሆቴል ለሁለት ቀናት በሚካሄደው በዚሁ አገር አቀፍ አውደ ጥናት ላይ ከተለያዩ የመንግስታዊና መንግስታዊ ካልሆኑ ድርጅቶች የተውጣጡ ከፍተኛ የግብርና ባለሙያዎች ተካፍለዋል
