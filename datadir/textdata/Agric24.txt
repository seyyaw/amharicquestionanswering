ያለወቅቱ በሚጥለው ዝናብ ሳቢያ ጥፋት እንዳይደርስ ህብረተሰቡ ሰብሎችን በዘመቻ እየተሰበሰበ ነው በጋሞጎፋ ዞን ያለወቅቱ እየጣለ ባለው ዝናብ ሳቢያ የደረሱ ሰብሎች እንዳይበላሹ ህብረተሰቡ በዘመቻ በመሰብሰብ ላይ መሆኑን የዞኑ ገጠር ልማት ማስተባበሪያ ዋና መምሪያ አስታወቀ የዞኑ ምክትል አስተዳዳሪና የገጠር ልማት ማስተባበሪያ ዋና መምሪያ ኃላፊ አቶ ሙሉጌታ ፈጠነ ዛሬ እንደገለጡት ህብረተሰቡ በደጋማ አካባቢዎች የሚገኙና የደረሱ የብርዕና የጥራጥሬ ሰብሎች በዝናቡ ሳቢያ ጉዳት እንዳይደርስባቸው ከያዝነው ሳምንት ጀምሮ በዘመቻ በመሰብሰብ ላይ ነው በዘመቻው ላይ የወረዳ ምክር ቤት አባላትን ጨምሮ የልማት ጣቢያ ሰራተኞችና የተለያዩ መስሪያ ቤቶች የመንግስት ሰራተኞች እየተሳተፉ መሆኑንም አስረድተዋል የማሽላ የአተር የባቄላ የገብስና የስንዴ ሰብሎች ለብልሽት እንዳይዳረጉ በጥNቄ እንዲከመሩ የግብርና ልማት ጣቢያ ሰራተኞችና ሌሎች ባለሙያዎች ለአርሶ አደሩ የቴክኒክ ድጋፍ እያደረጉ መሆናቸውን ጨምረው ገልፀዋል የዝናቡ ክስተት ሊቀጥል ስለሚችል የሰብል አሰባሰቡ መፋጠን እንዳለበት ያሳሰቡት ኃላፊው ይህ ካልሆነ ግን በአካባቢው የተከሰተውን የድርቅ ችግር ሊያባብሰው እንደሚችል አስገንዝበዋል አንዳንድ አርሶ አደሮች በቶሎ የሚደርሱ የዘር ዓይነቶች ችግር እንዳያጋጥማቸው ዋና መምሪያው በአሁኑ ወቅት የስኳር ድንችና የቦሎቄ ዘር በነፃ ለማከፋፈል ግዥ እያካሄደ መሆኑንም አስታውቀዋል በጋሞጎፋ ዞን በዝናብ እጥረት ሳቢያ በተከሰተው ድርቅ ከ210 ሺህ በላይ ነዋሪዎች ለችግር መጋለጣቸውን አቶ ሙሉጌታ ጨምረው አስታውቀዋል
