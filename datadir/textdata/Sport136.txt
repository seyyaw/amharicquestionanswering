ጀርመናዊው አትሌት ብርታት ሰጭ መድኃኒት መጠቀሙ ስለተደረሰበት ሁለት ዓመት ተቀጣ ጀርመናዊው አትሌት ቅጣተ የአራት በመቶ የዱላ ቅብብል የአውሮ ሻምፒዮን የሆነው ጀርመናዊው አትሌት ኤክፖ ዑሞህ አበረታች መድኃኒት መውሰዱ በምርመራ ስለተረጋገጠበት ከማናቸውም ውድድር ለሁለት ዓመት ታገደ የጀርመን አትሌቲክስ ፌዴሬሽን በአትሌቱ ላይ የቅጣት እርምጃ የወሰደው ከሁለት ወር በፊት ደቡብ አፍሪካ ውስጥ ተካሂዶ በነበረ ውድድር የሽንት ምርመራ ከተደረገለት በኊላ በተገኘው ውጤት ነው ጀርመናዊው አትሌት አናቦሊክ ስቴዎራይድ ስታኖዞሎል የተባለ የተከለከለ ብርታት ሰጭ መድኃኒት መውሰዱ ስለተረጋገጠበት ቅጣቱ መወሰዱን የፈረንሳይ ዜና አገልግሎት ዘግቧል በትውልድ ናይጄሪያዊ በዜግነት ደግሞ ጀርመናዊ የሆነው ይኸው አትሌት የጀርመን ብሄራዊ ቡድን አባል ከሆነ ከሁለት ዓመት በላይ እንደሆነው ዜናው አውስቷል የ25 ዓመት ዕድሜ እንዳለው የተገለጸው አትሌት በ2001 ተካሂዶ በነበረው የዓለም ሻምፒዮና ሁለተኛ ሆኖ የብር ሜዳሊያ ተሸላሚ ነበር ባለፈው ዓመት ጀርመን ውስጥ በተደረገ የ400 ሜትር ሩጫ ደግሞ የዓመቱን ሁለተኛ ፈጣን ሰዓት ማስመዝገቡ ይታወሳል
