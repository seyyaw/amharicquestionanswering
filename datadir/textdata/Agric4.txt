በሐረሪ ሕዝብ ክልል የዘንድሮ ምርት ከ69 ከመቶ በላይ ይቀንሳል ተባለ የምርት መቀነስ በሐረሪ ሕዝብ ክልል የዘንድሮ የመኸር ወቅት ምርት ከ69 ከመቶ በላይ እንደሚቀንስ በባለለሙያዎች የመስክ ጥናት መረጋገጡን የክልሉ አደጋ መከላከል ዝግጁነትና ሰራተኛና ማህበራዊ ጉዳይ ቢሮ አስታወቀ የቢሮው ኃላፊ አቶ ዙቤሪ ሐሰን እደገለጡት ከጥቅምት 27 ቀን እስክ ህዳር 7 ቀን 1995 ድረስ ባለሙያዎች ባደረጉት የመኸር ሰብል የመስክ ግምገማ ከማሽላ ከበቆሎ ከስንዴና ከለውዝ 57ሺህ440 ኩንታል ለማምረት ቢታቀድም ድርቁ ባሳደረው ተጽዕኖ ምክንያት አሁን ሊገቛ የሚችለው 16ሺህ499 ኩንታል ብቻ እንደሚሆን ተረጋግጧል የምርት መቀነሱ መንስኤም የዝናብ መጠን እጥረትና ስርጭት አለመስተካከል መሆኑን የተናገሩት አቶ ዙቤሪ በዚህም የተነሳ በክልሉ 13ሺህ የነበረው የተረጂዎች ቁጥር ወደ 20ሺህ ከፍ እንደሚየድግና ክትትል የሚያስፈልጋቸውም ሰዎች ብዛት 11ሺህ305 እንደሚሆን አስረድተዋል አ-ላይ የመስከ ጥናቱ ውጤት ለፌዴራሉ አደጋ መከላከልና ዝግጁነት ኰሚሽን ቀርቦ በድርቁ ጉዳት ለደረሰባቸው ወገኖች ከመጋቢት ወር 1995 ጀምሮ 18ሺህ ኩንታል እህልና 1890 ኩንታል አልሚ ምግብ እንደሚላክ ምላሽ መገኘቱንም አቶ ዙቤሪ ተናግረዋል በክልሉ ከድረቁ ጋር ተያይዞ ሊከሰት የሚችለውን የውኃ እጥረትና የሰውና የእንሰሳት ጤና ችግር የመጠባበቂየ እርዳታ ዕቅድ ተዘጋጅቶ ለፌዴራሉ አመዝኰ መላኩንም አቶ ዙቤሪ ተናግረዋል ሰዎች ለሰዎች የተባለው ግብረ ሰናይ ድርጅት በበኩሉ በሐረሪ ክልል ለድርቅ ጉዳተኞች ከመጪው ታህሳስ ወር አጋማሽ ጀምሮ ለስምንት ወራት 24 ሺህ ኩንታል በቆሎና 1ሺህ600 ኩንታል አልሚ ምግብ ለመስጠት መወሰኑን አቶ ሚሊዮን ተስፋዬ በድርጅቱ የሐረር ቅርንጫፍ አስቸኳይ እርዳታ ፕሮጀክት ኃላፊ ገልጠዋል
