በአሰላ የባህል ስፖርት ውድድር ተጠናቀቀ ስፖርት ከኦሮሚያ ክልል የተውጣጡ ከ200 የሚበልጡ የባህል ስፖርተኞች ተካፋይ የሆኑበት የ1995 የክልሉ የሻምፒዮና ውድድር ከትናንት በስቲያ በአሰላ ከተማ ተጠናቀቀ በአሰላ አረንጓዴው ስታዲየም ለ5 ቀናት ሲካሔድ በቆየው በዚሁ የባህላዊ ስፖርት ውድድር በገበጣ ጨዋታ ሰሜን ሸዋ በኮረቦ ምዕራብ ሸዋ በፈረስ ጉግስ ሰሜን ሸዋ በትግል ምስራቅ ሸዋ በገና ጨዋታ ጅማ ተጋጣሚዎቻቸውን በማሸነፍ የዋንጫ ሜዳሊያና የምስክር ወረቀት ሽልማቶች ተቀብለዋል በባህልና ስፖርት ዘርፎች ጥሩ እንቅSሴ ያሳዩ ታደሰ ጣፋ በገና ግርማ መንግስቱ በፈረስ ጉግስ ምትኩ ሽፋ በገበጣ ኡሻ በይሳ በኮረቦ ናስር መሀመድ በትግል ኮከብ ተጫዋቾች ሆነው ልዩ ሽልማት ተቀብለዋል በሌላ በኩል ደግሞ በኦሮሚያ ክልል በሚገኙ 6 ዞኖች መካከል የተካሔደው የሀገር አቋራጭ ሩጫ ውድድር በአሰላ አውሮፕላን ማረፊያ ሜዳ ተካሒዷል በዚሁ የሀገር አቋራጭ የሩጫ ውድድር የ4 የ6 የ8 እና የ12 ኪሎ ሜትር የወንዶችና የሴቶች ሩጫ ተካሒዶ በወንዶች አራት ኪሎ ሜትር አርሲ በ8 ኪሎ ሜትር ሰሜን ሸዋ በ12ኪሎ ሜትር አርሲ በቡድን በማሸነፍ የአመቱ ሻምፒዮና ዋንጫ ተቀብለዋል በሴቶች በ4 በ6 እና በ8 ኪሎ ሜትር ውድድር ጣL ሳያስገቡ የአርሲ አትሌቶች በ3ቱም ምድቦች የተዘጋጁትን ዋንጫዎች ወስደዋል በሀገር አቋራጭ የሩጫ ውድድሩ ምዕራብ ሸዋ ምስራቅ ሸዋ ምዕራብ ወለጋ ባሌ አርሲና ሰሜን ሸዋ 101 አትሌቶችን አሰልፈው ነበር ለባህል ስፖርተኞችና ለሀገር አቋራጭ ተወዳዳሪዎች እንዲሁም ለውድድሮቹ መሳካት አስተዋጽኦ ላደረጉ መስሪያ ቤቶች ምስክር ወረቀት ሜዳሊያና የዋንጫ ሽልማት የሰጡት አቶ በላይነህ ታደሰ የአርሲ ዞን የህዝብ አደረጃጃትና ማስተባበሪያ ጽህፈት ቤት ሀላፊ ናቸው እንዲሁም በዲላ ከተማ በሚገኙ 21 የታዳጊ ወጣቶች የእግር ኳሰ ቡድኖች መካከል ሲካሔድ የሰነበተው ውድድር ዛሬ ተጠናቅቋል ከጥር 7 ቀን 1995 ጀምሮ ሲካሔድ በሰነበተው የእግር ኳሰ ውድድር በታዳጊዎች ታደሰ ወተት የዲላ ዩናይትድን አንድ ለዜሮ በወጣቶች ደግሞ የዲላ ፕሮጀክት ዲላ ዩናይትድን ሁለት ለአንድ በሆነ ውጤት በማሸነፍ ዋንጫ ወስዷል በጸባይ መስፍን ብረታ ብረት አሸናፊ ሆኗል
