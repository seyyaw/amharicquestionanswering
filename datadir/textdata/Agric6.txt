የመከላከያ ሰራዊት አባላት የገበሬውን ሰብል ሰበሰቡ የሰብል መሰብሰብ በትግራይ ሰሜናዊ ምእራብ ዞን ላእላይ አዲያቦ ወረዳ የሚገኙ ገበሬዎች ሰብል በአካባቢው በሚገቛ የኢትዮጵያ መከላከያ ሰራዊት አባላት መሰብሰቡን የሰራዊቱ ትምህርትና አስተዳዳር ክፍል ኃላፊ ገለጡ ኃላፊው ትናንት ለኢዜአ እንደገለጹት ሰራዊቱ ከህዳር መጀመሪያ ወዲህ ባካሔደው የስራ ዘመቻ በ67 ሔክታር መሬት የነበረ የ9 ሺህ 216 አባወራዎችን ሰብል ሰብስቧል የስራ ዘመቻው አላማ የዘማች ቤተሰቦችን አቅመ ደካሞችንና በስራ ብዛት የተጠመዱ ገበሬዎችን ለማገዝ ሆኖ ቀደም ሲል በሰራዊቱ ጉልበት የተዘራውን ሰብል በሰራዊቱ ጉልበት ለመሰብሰብ ታስቦ መሆኑን ኃላፊው አስረድተዋል የስራ ዘመቻው ምርቱ ወደ ቤት እስከሚገባ ድረስ እንደሚዘልቅ የጠቀሱት ሀላፊው ይህ ተግባር ሰራዊቱ ለህዝቡ ያለው ፍቅር አንዱ መገለጫ ነው ብለዋል ከተ-ሚዎቹ መካከል ወይዘሮ ንግስቲ አብርሀና አቶ ግደይ መዝገበ በሰጡት አስተያየት ቀደም ሲልም በሰራዊቱ ድጋፍ ሰብላቸው መዘራቱን ጠቅሰው የሰራዊቱ ድጋፍ ከፍተኛ አስተዋጽኦ እንዳደረገላቸው ገልጸዋል
