የጫሞ ሐይቅ እየሸሸ ነው ተባለ ሐይቅ ሐይቅ በአየር ሚዛን መዛባት ሳቢያ በጋሞጎፋ ዞን የሚገኘውና በዓሳ ሐብቱ የሚታወቀው የጫሞ ሀይቅ እየሸሸ መምጣቱን የአካባቢው ነዋሪዎችና ዓሳ አስጋሪዎች ገለጡ ነዋሪዎቹና በዓሳ ማስገር ስራ የተሰማሩ ግለሰቦች ለኢዜአ እንደጠቆሙት ሀይቁ በከፍተኛ ፍጥነት አየሸሸ የመጣው ካለፈው ህዳር ወር 1995 አንስቶ ነው በሐይቁ መሸሽ ሳቢያ ዓሳ ለማስገር ሐይቁ ላይ ከሁለት እሰከ ሶስት ቀናት ማድር ግድ እንደሆነባቸው የተናገሩት አሳ አስጋሪዎች በቀን በአንድ መረብ እስከ 50 ዓሳዎችን ሲያሰግሩ የነበሩ ግለሰቦች አሁኑ ወቅት አምስት ዓሳዎችን እንኳን መያዝ አልቻሉም በዚህም የተነሳ የሚያገኙት ምርት አነስተኛ በመሆኑ አንዳንዶቹ ወደ ሌላ ስራ ለመሰማራት መገደዳቸውን አመልክተዋል የዞኑ ግብርና ዴስክ የዓሳ ሀብት ኤክስፐርት አቶ ቢምረው ታደሰ ስለጉዳዩ ተጠይቀው የጫሞ ሀይቅ በሰው ሰራሽና የተፈጥሮ ችግሮች ምክንያት በአሁኑ ጊዜ በአንዳንድ አካባቢዎች ከ200 ሜትር በላይ ወደውስጥ ሸሽቷል ለሀይቁ መሸሸ በአሁኑ ጊዜ የተከሰተው ድርቅ ተ-ሽ ቢሆንም ዋናው ምክንያት በአካባቢው የሚገኙት ደኖች እየተመነጠሩ ለእርሻ ስራ በመዋላቸውና ሀይቁ በደለል መሞላቱ እንደሆነ አስረድተዋል በተጨማሪም በአካባቢው የሚገኙት ገባር ወንዞች ለተለያየ የመስኖ እርሻ መዋላቸው ለውሀው መቀነስና ለባህሩ መሸሸ ሌላው ምክንያት መሆኑን አሰረድተዋል ሀይቁ እየሸሸ ዳር ላይ ያለው ፊላ የሚባል ቀጤማ በመድረቁ ዓሳዎች እንቁላል የሚጥሉበት ስፍራ በማጣታቸው ለዓሳው ሀብት መቀነስ አስተዋጽኦ ማድረጉን ጠቁመዋል የአካባቢውን ደን መመንጠር ለማስቀረት የዞኑ ግብርና ባለሙያዎች ካለፈው ዓመት ጀምሮ ለአካባቢው ገበሬዎች ትምህርት እየሰጡ እንደሆነም አመልክተዋል በአሁኑ ወቅት በጫሞ ሀይቅ ላይ ከአንድ የዓሳ አስጋሪዎች ማህበር በተጨማሪ ከ2000 በላይ የግል አስጋሪዎች መሰማራተቸውንም አቶ ቢምረው ጨምረው አስታውቀዋል
