መንግስትና ሕዝብ በአትሌቶቹ ውጤት ተደስተዋል - ሜዳሊያ ላገኙ አትሌቶች ሽልማት ተሰጣቸው አትሌቶች የኢትዮጵያ አትሌቶች የአገሪቱ ሰንደቅ ዓላማ ከፍ ብሎ እንዲውለበለብና ብሔራዊ መዝሙሯም በተደጋጋሚ እንዲዘመር ለማድረግ በመቻላቸው መንግስትና ሕዝብ ከፍተኛ ደስታና ኩራት እንደተሰማቸው አምባሳደር ተሾመ ቶጋ ገለጹ የወጣቶች ስፖርትና ባህል ሚኒስትር አምባሳደር ተሾመ ይህን የተናገሩት በስዊዘርላንድ ሎዛን በተካሄደው 31ኛው የዓለም አገር አቋራጭ አትሌቲክስ ውድድር አመርቂ ውጤት አስመዝግቦ ለተመለሰው የኢትዮጵያ ብሔራዊ አትሌቲክስ ቡድን ዛሬ በአዲስ አበባ ስታዲየም በተደረገው የአቀባበል ሥነ ሥርዓት ላይ ነው ሚኒስትሩ እንዳሉት አትሌቶቹ በፈጸሙት ታላቅ ተግባር መንግስትና ሕዝብ የላቀ ኩራትና ደስታ ተሰምቷቸዋል የተገኘውም ውጤት ወደፊት የሚጠብቀንን የዓለም ዋንጫና የአቴንስ ኦሎምፒክ ይበልጥ ለመሥራት የሚያነሳሳና የሚያበረታታ ነው ብለዋል የወጣቶች ስፖርትና ባህል ሚኒስቴር ለብሔራዊ አትሌቶች መጓጓዣ እንዲሆን ለአንድ መካከለኛ አውቶቡስ መግዣ 250 ሺህ ብር እንደሚሰጥ ሚኒስትሩ በዚሁ ወቅት አረጋግጠዋል ለአትሌቶቹና ለልዑካን ቡድኑ ጉንጉን አበባ ያበረከቱት የኢትዮጵያ አትሌቲክስ ፌዴሬሽን ፕሬዚዳንትና የሠራተኛና ማህበራዊ ጉዳይ ምክትል ሚኒስትር ወይዘሮ ብሥራት ጠናጋሻው በበኩላቸው እንደተናገሩት አትሌቶቹ ውድድራቸውን በጥሩ ውጤት እንዲያጠናቅቁ ፌዴሬሽኑ የሚቻለውን ሁሉ አድርጓል በሉዛን በተካሄደው 31ኛው የዓለም አገር አቋራጭ አትሌቲክስ ውድድር ከ70 በላይ ሀገሮች ተሳትፈዋል ኢትዮጵያ በግል በደረጃ ሠንጠረዥ አንደኛ በቡድን ደግሞ ሁለተኛ መውጣቷ አገሪቱ ይበልጥ እንድትሰራ የሚያበረታታ ነው ብለዋል ክለቦችና የአትሌቶቹ ቤተሰቦች ለልዑካን ቡድኑ አባላት እቅፍ አበባ አበርክተዋል በኢትዮጵያ የሲመንስ ኩባንያ በበኩሉ የወርቅ የብርና የነሐስ ሜዳሊያ ላገኙ ስድስት አትሌቶች ለእያንዳንዳቸው የስልክ ሞባይል ሽልማት ሰጥቷል በርካታ ህዝብ በተገኘበት የአቀባበል ሥነሥርዓት ላይ ለአትሌቶቹ ከፍተኛ የሞራል ድጋፍ ተሰጥቷል በተለይም በ24 ሰዓታት ጊዜ ውስጥ የሁለት ወርቅ ባለቤት ለሆነው ወጣቱ አትሌት ቀነኒሳ በቀለ ሕዝቡ የተሰማውን አድናቆት በጭብጨባ ገልጾለታል ሕዝቡም ለአትሌት ቀነኒሳ ቀነኒሳ መብረቁ የሚል ስም ሰጥቶታል አትሌት ቀነኒሳ በቀለ ሁለት ወርቅ አትሌት ወርቅነሽ ኪዳኔና አትሌት ጥሩነሽ ዲባባ የወርቅ እንዲሁም አትሌት ወርቅነሽ ኪዳኔ ብር አትሌት ገብረእግዚአብሔር ገብረማሪያም አትሌት ገለቴ ቡRና አትሌት መሬማ ደንቦባ የነሃስ ሜዳሊያ በማግኘታቸው በደረጃ አንደኛ በቡድን ደግሞ ሁለተኛ ሆነዋል ለብሔራዊ አትሌቲክስ ቡድኑ የምሳ ግብዣ ተደርጎለታል
