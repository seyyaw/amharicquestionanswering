ብሔራዊ የቆላ ዝንብና ገንዲ በሽታን ለመቆጣጠርና ለማጥፋት ስትራተጂ ተዘጋጀ ብሔራዊ የቆላ ዝንብና የገንዲ በሽታ መቆጣጠሪያና ማጥፊያ ስትራተጂ ረቂቅ መዘጋጀቱን አንድ የግብርና ሚኒስቴር የሥራ ኃላፊ አስታወቁ የስትራተጂውን ረቂቅ ለማዳበር በአዳማ ከተማ ዛሬ በተጀመረው ዓውደ ጥናት ላይ በሚኒስቴሩ የእንስሳትና ዓሣ ሀብት ልማት ቁጥጥር መምሪያ ኃላፊ ወይዘሮ ሃደራ ገብሩ እንደገለጹት ስትራተጂው የተዘጋጀው እስካሁን ድረስ በሽታውን ለመቆጣጠርና ለማጥፋት በተበታተነ መልክ ይከናወኑ የነበሩ ተግባራትን በተቀናጀና በተጠናከረ መንገድ ለማካሄድ ነው የስትራተጂው ረቂቅ በግብርና ሚኒስቴር በሳይንስና ቴክኖሎጂ ኮሚሽን በአዲስ አበባ ዩኒቨርስቲና በኢትዮጵያ ግብርና ምርምር ድርጅት ባለፉት አራት ወራት ጊዜ ውስጥ መዘጋጀቱን የጠቆሙት ኃላፊዋ ስትራተጂው ከጸደቀ በኊላ በብሔራዊ ሰነድነት በሽታውን ለማጥፋት ለሚካሄዱ ተግባራት አቅጣጫ አሲያዥ ሆኖ እንደሚያገለግል አመልክተዋል በሽታው በኦሮሚያ በቤኒሻንጉል ጉሙዝ በጋምቤላ በደቡብና በአማራ ክልሎች ጉዳት በማድረሱ በክልሎቹ ሰፊ የሆነ ለም መሬት እያለ ገበሬው በሽታውን ሽሽት በተጣበበ መሬት ላይ ተጨናንቆ እንዲኖር መገደዱን አስረድተዋል ይህንኑ የሦስት ቀናት ዓውደ ጥናት የከፈቱት የሳይንስና ቴክኖሎጂ ኮሚሽነር አቶ ሙሉጌታ አምሃ እንደገለጹት የአፍሪካ መሪዎች እ.ኤ.አ በሐምሌ ወር 2000 ቶጎ ርዕሰ ከተማ ሎሜ ላይ ባደረጉት ጉባኤ የቆላ ዝንብና ገንዲ በሽታን ከአፍሪካ ለማስወገድ ወስነዋል ይህንኑም የመሪዎች ውሳኔ ተግባራዊ ለማድረግ በአፍሪካ ኅብረት የእንስሳት ሀብት ልማት ቢሮ አዲስ አበባ ውስጥ ከፍተዋል ኢትዮጵያም ውሳኔውን ተቀብላ አበረታች ጥረት እያደረገች መሆኗንና ስትራተጂውም የተዘጋጀው መንግሥት ለጉዳዩ በሰጠው ልዩ ትኩረት እንደሆነ አስታውቀዋል በግብርና ሚኒስቴር የቆላ ዝንብ ቁጥጥርና ግብርና ልማት ፕሮጀክት ብሔራዊ አስተባባሪ ዶክተር ምሬሳ ቀኖ በበኩላቸው እንዳሉት በኢትዮጵያ በበሽታው የተ-ው አካባቢ ከአገሪቱ የቆዳ ስፋት ከ93 ሺህ ካሬ ኪሎ ሜትር በላይ ሲሆን ከስምንት እስከ አሥር ሚሊዮን ከብቶች ደግሞ በበሽታው _ት ሥር ናቸው የስትራተጂው ሰነድ በዓውደ ጥናቱ በተካፈሉት የዓለም አቀፍ የእንስሳት ምርምር ኢንስቲትዩት የአፍሪካ ኅብረት ጽሕፈት ቤት የዓለም አቀፍ የተባይ ስነሕይወትና ከባቢ ጥናት ኢንስቲትዩት እንዲሁም የሌሎች ድርጅቶች ባለሙያዎችና ኃላፊዎች ሀሳብ ዳብሮ በሚመለከተው አካል እንደሚጸድቅ ተገልጧል
