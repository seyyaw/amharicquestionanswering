የአማራ ክልል አቀፍ የእግር ኳስ የጥሎ ማለፍ ውድድር ተጀመረ ስፖርት የአማራ ክልል አቀፍ የዞኖች የእግር ኳስ ክለቦች አመታዊ የጥሎ ማለፍ ውድድር ትናንት በጎንደር ፋሲለደስ ስታዲየም ተጀመረ አራት ዞኖች በተካፈሉበት በዚሁ ውድድር በመክፈቻው ጨዋታ የሰሜን ወሎ ከነማ የባህርዳር ልዩ ዞን የውሀ ስራዎች ክለብን 4 ለ0 አሽንፏል እንዲሁም የሰሜን ሸዋ ፖሊስና የጎንደር አዘዞ ድማዛ ክለብ በመደበኛው ሰአት 1 ለ1 በሆነ አቻ ውጤት በመለያየታቸው በተሰጠው ፍጹም ቅጣት ምት የሰሜን ሸዋ ፖሊስ 6 ለ5 በሆነ ውጤት አሸንፏል ይኸው ጨዋታ በነገው እለት ከቀኑ 10 ሰአት በመቀጠል ለዋንጫ ያለፉት ሰሜን ሸዋ ፖሊስና የሰሜን ወሎ ከነማ ቡድኖች እንደሚጫወቱ የሰሜን ጎንደር ወጣቶች ባህልና ስፖርት ቅርንጫፍ ጽህፈት ቤት የውድድር ፕሮግራሞች ቁጥጥርና ክትትል አስተባባሪ አቶ ያለው ቸኮል ገልጸዋል በሌላ በኩል ደግሞ በቤንሻንጉል ጉሙዝ ብሔራዊ ክልል ሁለት ከተሞች በሚገኙ 10 የእግር ኳስ ክለቦች መካከል የተጀመረው የአመቱ የሻምፒዮና ውድድር ትናንት ቀጥሎ ዌ ከተማ ላይ የፖሊስና ማረሚያ ቤቶች ክለብ የአዲስ አለም ክለብን 5 ለ9 አሸንፏል የመተከል ዞን ጤና መምሪያና የ22ኛው ብርጌድ ክለቦች ደግሞ ሳይሸናነፉ 2 ለ 2 በሆነ ውጤት ሲለያዩ በአሶሳ ከተማ በተደረገው ውድድር ደግሞ ብርሀን ፈጥኖ ደራሽን 3 ለ1 ረትቷል 

በፖሊስና ማረሚያ ቤቶችና በአንድነት ክለቦች መካከል በነበረው የጨዋታ ፕሮግራም የአንድነት ክለብ ባለመቅረቡ የፖሊስና ማረሚያ ቤቶች ቡድን በፎርፌ ማሸነፉን አቶ ብርሀኑ መብራቴ የክልሉ ባህልና ስፖርት የህዝብ ግንኙነት ተወካይ ገልጸዋል እንዲሁም በባሌ ዞን በሚገኙ የአንደኛና የሁለተኛ ዲቪዚዮን የመረብና የእግር ኳስ ቡድኖች መካከል በተደረገው ውድድር በመረብ ኳስ ሮቤ ልዩ ወረዳ ባሌ እርሻ ልማትን 3 ለ0 ፈጥኖ ፖሊስ ሮቤ መምህራን ኮሌጅን 3 ለ2 አሸንፈዋል በእግር ኳስ ደግሞ ሮቤ መምህራን ኮሌጅ ጎባ ነጋዴዎችን 1 ለ0 ባሌ ፖሊስ ሮቤ ልዩ ወረዳን 2 ለ1 ሲያሸንፉ ባሌ ፖሊስ ከባሌ እርሻ ልማት 0 ለ0 በሆነ ውጤት መለያየታቸውን የዞኑ የውድድር ፕሮግራም አስተባባሪ አቶ ተፈራ በላቸው አስታውቀዋል
