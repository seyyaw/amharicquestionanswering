የአዳማ እግር ኳስ ስፖርት ክለብ የደጋፊዎች ማህበር አዲስ የስራ አስፈፃሚ ኮሚቴ መረጠ የደጋፊዎች ማህበር የአዳማ እግር ኳስ ስፖርት ክለብ የደጋፊዎች ማህበር ስፖርታዊ ጨዋነትን ማስፈን ማዕከል አድርጎ የሚንቀሳቀስ አዲስ የስራ አስፈፃሚ ኮሚቴ መረጠ የክለቡ ደጋፊዎች ማህበር አባላት ትናንት በአዳማ ልዩ ዞን መስተዳድር የመሰብሰቢያ አዳራሽ ባካሔዱት ስብሰባ ላለፉት ሁለት ዓመታት በሃላፊነት ደረጃ የቆዩ የስራ አስፈፃሚ ኮሚቴ አባላት ለክለቡ ደንታ የሌላቸው የአባላት ወርሃዊ መዋጮ መሰብሰብ ያልቻሉና ችግሮችን እየተመለከቱ መፍትሔ ከመፈለግ ይልቅ በሩቅ የሚሸሹ ናቸው በማለት ከሃላፊነታቸው እንዲነሱ አድርገዋል የክለብ ደጋፊ ማለት ተጫዋቾችንና ዳኞችን በስም እየጠሩ መሳደብ አይደለም ያሉት የማህበሩ አባላት ይህንን ችግር አስወግደዉ ለስፖርታዊ ጨዋነት መስፈን ይጥራሉ ያሉዋቸዉን ሰባት የስራ አስፈፃሚ ኮሚቴ አባላት መርጠዋል አዲስ የተመረጡት የስራ አስፈፃሚ ኮሚቴ አባላት ከሁሉም በላይ ለስፖርታዊ ጨዋነት መስፈን የክለቡ ደጋፊዎች መሸነፍን ማሸነፍንና አቻ መውጣትን በፀጋ የመቀበል ልምድ እንዲያዳብሩ በሙሉ አቅማቸው እንዲረባረቡ አሳስበዋል እግር ኳስ የሰላም የፍቅርና የወንድማማችነት መድረክ እንጂ የስድብ የዘለፋና የትንኮሳ ማራመጃ መሳሪያ ባለመሆኑ ሁሉም የክለቡ ደጋፊዎች ለስፖርታዊ ጨዋነት መስፈን የበኩላቸውን አስተዋፅኦ ለማበርከት መተባበር እንዳለባቸዉም አስገንዝበዋል
