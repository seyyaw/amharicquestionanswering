ስዊዘርላንድ እየተካሄደ ባለው የሩጫ ውድድር ኢትዮጵያዊቷ ወርቅነሽ ኪዳኔ ሁለተኛ ወጣች የሩጫ ውድድር የስዊዘርላንድ ከተማ በሆነችው አቬንቸስ ውስጥ ዛሬ በተካሄደው የዓለም አገር አቋራጭ የአጭር ርቀት የሩጫ ውድድር ኢትዮጵያዊቷ ወርቅነሽ ኪዳኔ ሁለተኛ በመውጣት አሸነፈች የፈረንሳይ ዜና አገልግሎት /ኤ ኤፍ ፒ/ ከስፍራው እንደዘገበው በዚህ የሴቶች አጭር ርቀት አገር አቋራጭ ውድድር አንደኛ የወጣችው ኬኒያዊቷ ኤዲዝ ማሳይ ናት ማሳይ አራት ኪሎሜትሩን የጨረሰችው 12 ደq ከ43 ሰከንድ በሆነ ጊዜ ነው ያለፈው ዓመት የአጭር ርቀት ሻምፒዮና የነበረችው ማሳይ ወርቅነሽን ቀድማ አሸናፊ የሆነችው በውድድሩ የመጨረሻ 100 ሜትሮች ላይ መሆኑንም ዘገባው አመልክቷል ውድድሯን በሶስትኛነት የጨረሰችው ደግሞ የኬኒያዋ ሯጭ ጄን ጋኩንዪ እንደሆነች ዜና አገልግሎቱ ዘግቧል በዚሁ ውድድር የኬኒያ ሯጮች በቡድን አንደኛ ሲወጡ ኢትዮጵያዊያን ሁለተኛ ሞሮኮዎች ደግሞ ሶስተኛ ሆነዋል በተመሳሳይ ሁኔታ እዛው አቬንቸስ ውስጥ ዛሬ በተካሄደው የወጣቶች ዓለም አቀፍ አገር አቋራጭ ውድድር ኬኒያዊው ኢሊዩድ ኪፕቾግ አንደኛ በመውጣት አሸንፏል የኡጋንዳና የኬኒያ ሯጮች ሁለተኛና ሶስተኛ በመሆን ውድድራቸውን ጨርሰዋል በዚህ ውድድር ኢትዮጵያዊያን ሯጮች በቡድን ኬኒያን ተከትለው የሁለተኛነትን ደረጃ ሲያገኙ ኡጋንዳዎች ደግሞ ሶስተኛ ወጥተዋል
