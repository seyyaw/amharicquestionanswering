የምሥራቅ አፍሪካ ወጣቶች አትሌቲክሰ ሻምፒዮና ተጀመረ የምሥራቅ አፍሪካ ወጣቶች የምሥራቅ አፍሪካ ስምንተኛው የወጣቶች አትሌቲክስ ሻምፒዮና አዲስ አበባ ውስጥ ዛሬ ተጀመረ በአዲስ አበባ ስታዲየም በእለቱ ከተደረጉት ስድስት ውድድሮች መካከል የሱዳን ወጣት አትሌቶች በሦስቱ በማሸነፍ የወርቅ ሜዳሊያ ተሸላሚዎች በመሆን የመክፈቻውን ውድድር በበላይነት አጠናቀዋል የሱዳን ወጣት አትሌቶች የበላይነታቸውን ያረጋገጡባቸው ውድድሮች 200 ሜትር በሴትና በወንድ እንዲሁም በሴቶች ከፍታ ዝላይ ናቸው በሴቶች 200 ሜትር ሩጫ ሱዳናዊቷ አትሌት ሙና ጃቢር ርቀቱን 25 ነጥብ 01 ሴኮንድ በሆነ ጊዜ ፈጽማ አንደኛ በመውጣት የወርቅ ሜዳሊያ አግቛታለች ኢትዮጵያዊቷ አትሌት ለአይነት ዓለሙ በ25 ነጥብ 34 ሴኮንድ ሁለተኛ ሌላዋ ሱዳናዊት አትሌት ማሃሲን አላጃቡ ሦስተኛ በመሆን የብርና ነሃሰ ሜዳሊያ ተቀብለዋል በወንዶች ተመሳሳይ ርቀት በአንደኛነት ውድድሩን ያጠናቀቀው የሱዳኑ አትሌት ኒኦም ልዲህ አሊ ርቀቱን ለመፈጸም 21 ነጥብ 10 ሴኮንድ ሲወስድበት አትሌት አብዲ አህመድ ሞሃመድ ከሱዳን ሁለተኛ ወጥቷል አትሌት አዴም ሃምዳ ከኢትዮጵያ ሦስተኛ ሆኗል በሴቶች 800 ሜትር ተከታትለው አንደኛና ሁለተኛ በመግባት ያሸነፉት አትሌት ብርሃኔ ሄርጳሳና አትሌት ፈለገ ህይወት ሺፈራው ናቸው አትሌት ብርሃኔ ሂርጳሳ በቀዳሚነት ለማጠናቀቀቅ የወሰደባት ጊዜ 2 ደq 08 ነጥብ 90 ሴኮንድ አትሌት ፈለገ ህይወት ሺፈራው ደግሞ 2 ደq 08 ነጥብ 93 ሴኮንድ ነው በዚህ ርቀት ሁለተኛ ከወጣችው ከአትሌት ፈለገ ህይወት ከስድስት ሴኮንድ በላይ ዘግይታ ሦስተኛ በመውጣት የነሃስ ሜዳሊያ ያጠለቀችው የኬንያዋ አትሌት ሳሎሜ ቻ ናት እንዲሁም በ800 ሜትር ወንዶች ኬንያዊው አትሌት አጉስቲን ቾጌ አንደኛ ሆኖ ሲያሸንፍ ርቀቱን ለመፈጸም 1 ደq 49ነጥብ 70 ሴኮንድ ወስዶበታል ከኢትዮጵያ አትሌት ታደሰ አቻሞና አትሌት ሰይፉ ነብሴ ሁለተኛና ሦስተኛ ሆነዋል በ200 ሜትር ሩጫ ያሸነፈችው ሱዳናዊቷ አትሌት ሙና ጃቢር በከፍታ ዝላይ 1 ሜትር ከ50 ሳንቲ ሜትር በመዝለል አንደኛ ሆና የወርቅ ሜዳሊያ ተሸላሚ ሆናለች ኃይማኖት በቀለና ሐረገወይን መንግስቱ እኩል 1 ሜትር ከ45 ሳንቲ ሜትር በመዝለል ሁለተኛና ሶስተኛ ሆነው የብርና ነሃስ ሜዳሊያ አግቛተዋል በርካታ ተመልካቾች የተከታተሉት ይኸው የምሥራቅ አፍሪካ ወጣቶች ሻምፒዮና ውድድር ነገም በመቀጠል የወንዶችና ሴቶች 400 ሜትር ከፍታ ዝላይና ወንዶች 1 ሺህ 500 ሜትር ሩጫ ይካሄዳል ከነገ በስቲያ በሚጠናቀቀው የወጣቶች ሻምፒዮና ኢትዮጵያን ጨምሮ ኬንያ ዑጋንዳ ሶማሊያ ጅቡቲ ታንዛኒያና ሱዳን ተካፋይ ሆነዋል
