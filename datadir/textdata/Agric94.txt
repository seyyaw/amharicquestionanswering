በአትክልት ፍራፍሬና አበባ ምርቶች በዓለም ገበያ ተካፋይ ለመሆን ጥሩ ጅምሮች መኖራቸው ተገለፀ የአበባ ምርት በአትክልት ፍራፍሬና አበባ ምርት በዓለም ገበያ ተካፋይ ለመሆን የሚያስችሉ ጥሩ ጅምሮች መኖራቸውንና ዘርፉም እድገት እያሳየ መምጣቱን የንግድና ኢንዱትስሪ ሚኒስትር ዴኤታ አቶ ፋንታዬ ቢፍቱ አስታወቁ ሚኒስትር ዴኤታው ዛሬ በሒልተን ሆቴል አበባ አምራቾች ምርቶቻቸውን በጨረታ ስለሚሸጡበት ሁኔታና ስለ አለም ገበያ ግንዛቤ ለማስጨበጥ በተዘጋጀው ዓውደጥናት ላይ እንደተናገሩት ከቅርብ ጊዜ ወዲህ የአገር ውስጥም ሆኑ የውጭ ባለሃብቶች በዚህ የልማት ዘርፍ ለመሰማራት ፍላጎት እያሳዩ መጥተዋል መንግስትም ዘርፉን ለማሳደግ በገጠር ልማት ፖሊሲውና እስትራቴጂው አማራጭ ምርቶች ሊመረቱ ስለሚችሉበት ሁኔታ በተለይም ከፍተኛ ዋጋ ላላቸው እንደ አትክልት ፍራፍሬና አበባ ላሉት ምርቶች ልዩ ትኩረት መስጠቱን ገልፀዋል ሚኒስትር ዴኤታው የአትክልት ፍራፍሬና አበባ ምርት ገበያ በዓለም ላይ በፍጥነት እያደገ የመጣ እንደሆነ ጠቁመው በዚህ አመቺ በሆነ የዓለም ገበያ ውስጥ ገብቶ ተ-ሚ ለመሆን ያለውን አቅም ሁሉ መጠቀም እንደሚያስፈልግ ተናግረዋል የኢትዮጵያ አትክልት አበባና ፍራፍሬ አምራቾችና ላኪዎች ማህበር ሊቀመንበር አቶ ፀጋዬ አበበ በዚሁ ወቅት እንደተናገሩት በአሁኑ ወቅት የአበባ ገበያ በዓለም ላይ በፍጥነት እያደገ የመጣ ሲሆን ከኢትዮጵያም በሳምንት ከ500 እስከ 600ሺህ ዘንግ አበባዎች ወደ ውጭ ይላካሉ በኢትዮጵያ አመቺ የሆነ የአየር ጠባይ የአፈር ተስማሚነት ዝቅተኛ የጉልበት ዋጋና መሬት በመኖሩ በዘርፉ መጠቀም ይቻላል ያሉት የማህበሩ ሊቀመንበር በምርቱ ተ-ሚ ለመሆን የሁሉም አካላት ርብርቦሽ ያስፈልጋል ብለዋል በአበባ ምርት በዓለም ገበያ ውስጥ ለመግባት የኢትዮጵያ አየር መንገድ ጉምሩክ ኢንቨስትመንት ባለስልጣን ንግድና ኢንዱስትሪ ሚኒስቴር ሚዲያውና የሚመለከታቸው አካላት ሁሉ በጋራ ሊሰሩ ይገባል ብለዋል የአበባ ምርት ለዓለም ገበያ በሁለት አይነት መንገድ እንደሚቀርብና ገዥዎች ከአምራቹ ገዝተው መልሰው የሚሸጡበት እንዲሁም አምራቹ አምርቶ በጨረታ የሚሸጥበት ሁኔታ እንዳለ ገልፀው ገበያ ውስጥ ለመግባት የትኛው የተሻለ እንደሆነ ማየትም ተገቢ እንደሆነ ተናግረዋል በኢትዮጵያ የጀርመን ኤምባሲ ሚስዮን ምክትል ኃላፊ ዋልተር ሽተክል በበኩላቸው እንደተናገሩት በኢትዮጵያ በተለይ የፅጌረዳ አበባ ጥራቱን የጠበቀ በውጭውም ተፈላጊነቱ ከፍተኛ ነው ኢትዮጵያ እ.ኤ.አ በ1996/97 ምንም አይነት የአበባ ምርት ወደ ውጭ አለመላኩዋንና በ2002 ግን 345 ነጥብ3 ቶን እንደላከች አመልክተው እአአ በ2003 ደግሞ 600 ሺህ ቶን ይላካል የሚል ግምት መኖሩ ተመልክቷል ዓውደጥናቱን ያዘጋጁት የኢትዮጵያ አትክልት ፍራፍሬና አበባ ምርት አምራቾችና ላኪዎች ማህበር ከጀርመን ፍሎርሜክስ ድርጅት ጋር በመተባባር ነው
