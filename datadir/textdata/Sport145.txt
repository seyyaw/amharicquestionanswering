የዞን አራት ታዳጊና ወጣቶች ፕሮጀክት እግር ኳስ ሻምፒዮና ተጠናቀቀ ዞን አራት እግር ኳስ በአዲስ አበባ ማግለልና መድሎ ይቁም ከሚል ትምህርታዊ መርሀ ግብር ጋር የተያያዘው የዞን አራት ታዳጊና ወጣቶች የእግር ኳስ ፕሮጀክት ሻምፒዮና በእንጦጦ አ-ላይ ከፍተኛ ሁለተኛ ደረጃ ትምህርት ቤት ሜዳ ተጠናቀቀ እድሜአቸው ከ10 እስከ 14 በሆኑ 13 የታዳጊ ወጣት ቡድኖችና ከ15 እስከ 17 ዓመት ባላቸው 18 ቡድኖች መካከል ላለፉት አራት ወራት ውድድራቸውን ሲያካሂዱ ከቆዩ በኊላ በትናንትናው እለት ከየምድቡ ለዋንጫ ያለፉት ቡድኖች ተጫውተዋል በወጣቶች ለዋንጫ የደረሱት አረንጓዴው ወርቅና ብርሃኑ ፕሮጀክት ናቸው በውጤቱም አረንጓዴው ወርቅ 3 ለ 1 በመርታት የዋንጫ ባለቤት ሆኗል ሁለቱ ቡድኖች ለእረፍት የወጡት አንድ ለአንድ በሆነ አቻ ውጤት ነበር የአረንጓዴው ወርቅ ቡድን ከእረፍት መልስ ድክመቶቹን አስተካክሎ በተጋጣሚው ላይ የጨዋታ ብልጫ በማሳየት ጭምር ሁለት ግቦችን አክሎ ሶስት ለአንድ በሆነ ውጤት አሸንፏል ለአረንጓዴው ወርቅ ግቦቹን ያስቆጠሩት ንጹህ ጉግሳ ከእረፍት በፊት እንዲሁም ሁለቱን ግቦች ደግሞ ከእረፍት በኊላ ተስፉ ገዛኸቛና ኃይለገብርኤል አባተ አስቆጥረዋል ከእረፍት መልስ በተጋጣሚው ተበልጦ የተሸነፈው የብርሃኑ ፕሮጀክት ቡድን በባዶ ከመሸነፍ የዳነባትን ግብ ያስቆጠረው በታምራት ታደሰ አማካይነት ነው የመሸናነፍ ፉክክርና የጨዋታ መመጣጠን የታየበት ከ10 እስከ 14 ባለው የእድሜ ክልል ለዋንጫ የደረሱት የደደቢትና የቻርለስ ኤግልስ ቡድኖች ናቸው በደደቢት አንድ ለባዶ መሪነት ለእረፍት የወጡት ሁለቱ ቡድኖች ከእረፍት መልስ ቻርልስ ኤግልስ ጫና ፈጥሮ ሲያ- ቢቆይም አጥቂዎቹ በተደጋጋሚ ወደ ግብ እየደረሱ በመቻኮልና በመጓጓት ግብ ሊሆኑ የሚችሉ ኳሶችን አበላሽተዋል ሊፈጸም 10 ደq ሲቀር የደደቢት ቡድን ሁለተኛ ግብ አስቆጥሮ ሁለት ለባዶ በሆነ ውጤት በማሸነፍ የዋንጫው ተሸላሚ ሆኗል ለደደቢት ቡድን ግቦቹን ያስቆጠሩት ተስፋዬ ጥምቀቴና ዶናታ ብሩ ናቸው የዞን አራት ስፖርት ጽህፈት ቤት ኃላፊ አቶ አስናቀ ሰለሞን በዚሁ ወቅት እንደተናገሩት ወጣቶች ከኤች.አይ.ቪ/ኤድስ እንዲጠበቁና ከአልባሌ ሥፍራ እንዲርቁ ለማድረግ ጥረት እየተደረገ ነው ከታህሳስ እስከ መጋቢት ወር 1995 ዓ.ም መጨረሻ ድረስ በተደረጉ የሻምፒዮና ውድድሮች በታዳጊ ህጻናት ቡድኖች ውስጥ 325 የሚሆኑ ታዳጊዎችን በወጣቶች ደግሞ 475 የሚሆኑ ወጣቶችን ለማሳተፍ ተችሏል ለአሸናፊዎቹ ዋንጫ እንዲሁም ለኮከብ ተጫዋቾችና ግብ አግቢዎች የትጥቅ ሽልማት የሰጡት የዞን አራት ስፖርት ምክር ቤት አባል አቶ ከበደ ደስታ ናቸው ለሽልማት የቀረቡትን የስፖርት ትጥቅና አራት የእግር ኳሶች በእርዳታ ያበረከቱት ጠቅላላ ስፖርት ቤትና ሙሉ ስፖርት ቤት ናቸው
