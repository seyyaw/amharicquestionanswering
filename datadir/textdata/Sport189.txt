በዓለም ታዳጊዎች የሩጫ ውድድር ኢትዮጵያውያን ወጣት አትሌቶች አጥጋቢ ውጤት አስመዘገቡ ታዳጊ አትሌቶች ካናዳ ወስጥ በተካሄደው የዓለም ወጣቶች አትሌቲክስ ሻምፒዮና አትዮጵያውያን ታዳጊ አትሌቶች ውድድራቸውን በአጥጋቢ ውጤት ማጠናqቸውን የኢትዮጵያ አትሌቲክስ ፌዴሬሽን አስታወቀ የፌዴሬሽኑ የቴክኒክ ኃላፊ ኢንስትራክተር እንዳልክ ቀለመወርቅ ዛሬ ለኢዜአ እንደገለጹት በውድድሩ በ1 ሺህ 500 ሜትር የተሳተፈው ታዳጊ አትሌት ዓለም ተቻለ አንደኛ በመውጣት አሸንፏል በሦስት ሺህ ሜትር ደግሞ ታዳጊ አትሌት ታሪኩ በቀለና አትሌት ሽመልስ ግርማ ሁለተኛና ሶስተኛ እንዲሁም በ800 ሜትር ታዳጊ አትሌት ቶላ ቀኔ አራተኛ መውጣታቸውን ኢንስትራክተሩ ገልጸዋል በሦስት ሺህ ሜትር ሁለተኛ የወጣው የታዋቂው አትሌት ቀነኒሳ በቀለ ታናሽ ወንድም ነው በዓለም ወጣቶች አትሌቲክስ ሻምፒዮና በተካሄደው በዚህ ውድድር ከዚህ የተሻለ ውጤት ማስመዝገብ ይቻል እንደነበር የገለጹት ኃላፊው በተለያዩ የቪዛ ችግር ሳቢያ ቡድኑ ዘግይቶ በመድረሱ በሴቶች ሦስት ሺህ እና በ800 ሜትር ለመወዳደር የሄዱት ወጣቶች ውድድሩ ከተጀመረ በኊላ በመድረሳቸው ሳይሳተፉ መቅረታቸውን አስረድተዋል በሌላ በኩል ደግሞ ከአምስት ክልሎች ተውጣጥተው በፕሮጀክት ሥልጠና ላይ የቆዩ ወጣቶች የአትሌቲክስ ውድድር ነገ በአዲስ አበባ ስታዲየም እንደሚካሄድ ኃላፊው ጨምረው ገልጸዋል በሁለቱም ጾታ እድሜያቸው ከ17 ዓመት በታች የሆኑ ታዳጊዎች የሚሳተፉበት ይኸው የአትሌቲክስ ውድድር ለሁለት ቀናት የሚቆይ ነው
