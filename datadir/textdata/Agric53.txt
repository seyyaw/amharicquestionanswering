ከሰሃራ በታች ባሉ የአፍሪካ አገሮች አነስተኛ የመስኖ ልማትና የምግብ ዋስትናን ለማረጋገጥ የሚያግዝ ሴሚናር ተጀመረ ከሰሃራ በታች ባሉ የአፍሪካ አገሮች ድህነትን ለመቀነስና የምግብ ዋስትናን ለማረጋገጥ የውሃ ሀብትን በተሟላና ባለ አቅም ሁሉ አሟጦ መጠቀም ዋንኛው አማራጭ መሆኑን የግብርና ምክትል ሚኒስትር አቶ በላይ እጅጉ አሳሰቡ የግብርናና የገጠር ተራድኦ የቴክኒክ ማእከል /ሲቲኤ/ ባዘጋጀው ሴሚናር ላይ ምክትል ሚኒስትሩ እንደተናገሩት ሴሚናሩ አነስተኛ የመስኖ ልማትና የምግብ ዋስትናን ከሰሃራ በታች ባሉ የአፍሪካ አገሮች ለማረጋገጥ እንዲያስችል ጥናት የሚያደርግ ነው የእርሻ ልማትና የእንስሳት ሃብትን በአስተማማቛ ሁኔታ ለመጠቀም የውሃ አቅርቦት ወሳቛ መሆኑን ገልፀው አነስተኛ የመስኖ ልማቶችም በድርቅ ወቅት የሚያጋጥመውን የምግብ እጥረት ለመቅረፍ ከፍተኛ አስተዋፅኦ አላቸው ብለዋል የፕሮግራሙ አስተባባሪ አቶ መኩሪያ ታፈሰ በበኩላቸው በመስኖ ልማት የተጠናከረ ኢንቨስትመንትና የቴክኖሎጂ እጥረት በቂ ያልሆነ የመሰረተ ልማትና የገበያ ሁኔታ አለመኖር እንዲሁም Bት ያለው ፖሊሲና የተቋማት አቅም አለመሟላት ለምግብ ዋስትና አለመረጋገጥ ከሚጠቀሱ ምክንያቶች ዋናዋናዎቹ መሆናቸውንና ሴሚናሩም በነዚሁ ላይ ትኩረት ሰጥቶ እንደሚወያይ አመልክተዋል የሴሚናሩ ተሳታፊዎች ከሰሃራ በታች ባሉ የአፍሪካ አገሮች ስላለው የምግብ ዋስትና አስተዋፅኦና ሚና የልምድ ልውውጥ የሚያደርጉ ሲሆን ከሰሜን እስከ መሃል ኢትዮጵያ ባሉ የተለያዩ ቦታዎች የሚገኙ 13 ያህል የመስኖ ልማቶችንም ይጎበኛሉ ለአስር ቀናት በሚቆየው በዚሁ ሴሚናር ላይ ኢትዮጵያን ጨምሮ ከስድስት የአፍሪካ አገሮች የተውጣጡ 16 የመስኖና የግብርና ባለሙያዎች ተሳትፈዋል
