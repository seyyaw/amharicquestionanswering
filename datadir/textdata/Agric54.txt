የሰውን ዓይነ ምድር ለማዳበሪያነት ለማዋል ዝግጅት እየተደረገ ነው ተባለ የሰውን ዓይነ ምድር የግብርና ሚኒስቴር የሰውን ዓይነምድር / እዳሪ / ለማዳበሪያ አገልግሎት በማዋል የአርሶ አደሩን ምርታማነት ለመጨመርና የህብረተሰቡን ጤንነት ለመጠበቅ የሚያስችል አሰራር ለመዘርጋት እየተዘጋጀ መሆኑን አስታወቀ በሚኒስቴሩ የግብርና ኤክስቴንሽን መምሪያ ኃላፊ አቶ ኢብራሂም መሐመድ ይህንኑ አሰራር ለግብርናና ለጤና ባለሙያዎች ለማስተዋወቅ በአዳማ ከተማ ዛሬ የተጀመረውን የስድስት ቀናት ስልጠና ሲከፍቱ እንደተናገሩት የሰው ዓይነምድር በግብርናውና በጤናው መስክ ዘርፈ ብዙ ጠቀሜታ አለው በጤናው መስክ ህብረተሰቡ በመጸዳጃ ቤት የመጠቀም ልምዱን አዳብሮ ራሱን ከውሀ ወለድና ከሌሎች በሽታዎች እንዲጠብቅ ለማድረግ ሲያግዝ በግብርናው ዘርፍ ደግሞ የሰው ሽንትና ዓይነምድር ለስድስት ወራት ያህል እንዲበሰብስ ከተደረገ በኊላ በማዳበሪያነት በመጠቀም ምርታማነትን ማሳደግ እንደሚያስችል አስታውቀዋል የሰው ዓይነ ምድር የማዳበሪያ ወጪን ለመቀነስ የአፈር ለምነትን ለመጠበቅ አፈር ወለድ ፀረ - ሰብል ተባዮችን ለመከላከልና የአፈር የሙቀት መጠንን በመቆጣጠር ምርታማነት እንዲጨምር ለማድረግ እንደሚረዳ በቻይና በሜክሲኮ በዝምባብዌና በኡጋንዳ ስራ ላይ ውሎ በተግባር መረጋገጡንም ገልጠዋል የሰው ሽንትም ቢሆን ከፍተኛ የናይትሮጂን የፖታሽየምና የፎስፎረስ ይዘት ያለው በመሆኑ ከሰው ዓይነ ምድር ጋር ብስባሽ ፈጥሮ ለጓሮ አትክልትና ፍራፍሬ ልማት -ሚ መሆኑን ኃላፊው አስታውቀዋል ከባህል አንፃር የሰውን ዓይነምድር ለምርት ስራ ማዋልን ህብረተሰቡ እንዴት ይቀበለዋል᐀ በቅጠላቅጠሎች ብስባሽና በእንሰሳት ፍግ መጠቀም እየተቻለ ለምን የሰው ዓይነምድር መጠቀም ተፈለገ᐀ የሚሉ ጥያቄዎች ለመምሪያ ኃላፊው ቀርበው የበሰበሱ ቅጠላቅጠሎችና የእንሰሳትን ፍግ ኅብረተሰቡ በአብዛኛው ለማገዶነት እንጂ ለማዳበሪያነት እንደማያውል አመልክተዋል ከባህል አንፃርም ቢሆን ኅብረተሰቡ በየቦታው የሚጸዳዳው ዓይነ ምድር በዝናብ ውኃ ወንዞችና ኩቄዎች ውስጥ በመቀላቀል ለውሀ ወለድ በሽታዎች ሲያጋልጠው መቆየቱን የገለጡት ኃላፊው ይሁንና በመጸዳጃ ቤት እየተጠቀመ መልሶ ለማዳበሪያነት ቢያውለው በጤናውና በምርቱ ላይ ለውጥ እንደሚያመጣለት በቂ ትምህርት ከተሰጠው የማይቀበልበት ምክንያት የለም ብለዋል የሰውን ዓይነ ምድር ለማዳበሪያ አገልግሎት ለማዋል በተዘጋጀው ስልጠና ከኦሮሚያ ከትግራይ ከአማራ ከደቡብ ክልሎችና ከአዲስ አበባ መስተዳድር የተውጣጡ 24 የግብርናና የጤና ባለሙያዎች ተሳታፊ ሆነዋል ስልጠናው በኢትዮጵያውያንና ከዝምባብዌ በመጡ የመስኩ ተመራማሪዎች የሚሰጥ ሲሆን በወለንጪቲ ከተማ አካባቢ በተግባር የተደገፈ የሰርቶ ማሳያ እንደሚካሄድ ተገልጧል
