የሀገሪቱ ህዝብ እድገት ከወተት ምርት አቅርቦትና ፍላጎት ጋር አይጣጣም ወተት ሀብት ኢትዮጵያ ውስጥ በተፋጠነ የሕዝብ እድገትና በእንስሳት ሀብት ልማት ችግር ሳቢያ የሀገሪቱ የወተት ምርት አቅርቦትና ፍላጎት ሊጣጣም አለመቻሉን የግብርና ተጠባባቂ ሚኒስትር ገለጹ የወተት ሀብት ልማት መሪ እቅድ ጥናት ለማዘጋጀት እንዲቻል አዲስ አበባ ውስጥ በተካሄደው የአንድ ቀን የምክክር አውደ ጥናት ላይ ተጠባባቂ ሚኒስትሩ አቶ በላይ እጅጉ እንደገለጹት ሀገሪቱ የህዝቡን የወተትና ወተት ተዋጽኦ ፍላጎት ለማሟላት ከፍተኛ የውጭ ምንዛሪ ለማውጣት ተገዳለች በቂ የሆነ የእንስሳት አመጋገብ ከፍተኛ የሆነ የእንስሳት በሽታ ሥርጭትና ዘመናዊ የእንስሳት ገበያ መረብ ለመዘርጋት በቂ የሆነ የገጠር መሰረተ ልማት አለመኖር ለወተት ሀብት ልማት ንኡስ ዘርፉ ዋነኛ ችግሮች መሆናቸውን ገልጸዋል በእንስሳት ሀብት ልማት ዘርፍ ዘላቂ የሆነ ልማት ለማምጣት ብሔራዊ የወተት ሀብት መሪ ፕላን ጥናት እንደሚያስፈልግ ተጠባባቂ ሚኒስትሩ አመልክተዋል ጥናቱን ተግባራዊ ለማድረግ ከግብርና ሚኒስቴር ከኢትዮጵያ ግብርና ምርምር ድርጅትና ከዓለም አቀፉ የእንስሳት ምርምር ተቋም የተውጣጣ የወተት ሀብት መሪ ፕላን ጥናት አስተባባሪ ኮሚቴ መቋቋሙን ጠቁመዋል የእንስሳት ሀብት መሪ ፕላን ጥናቱ ጉዳዩ የሚመለከታቸውን ተመራማሪዎችና ሌሎች ባለሙያዎችን ጠንካራ ተሳትፎ እንደሚጠይቅ ያመለከቱት ተጠባባቂ ሚኒስትሩ ጥናቱን እውን ለማድረግ የተለያዩ ሀገሮችና የለጋሾች ድጋፍ ይጠbል ብለዋል የእንስሳትና ዓሳ ልማት ቴክኖሎጂ ቡድን መሪ አቶ ሀሰን አሊ በበኩላቸው በእንስሳት ወተት ሀብት ልማት ዘርፍ እየተካሄደ ያለው መሪ እቅድ ጥናት በዘርፉ መሰማራት ለሚፈልጉ ባለሀብቶች ምቹ ሁኔታን ይፈጥራል በሀገሪቱ የገጠር ልማት ፖሊሲ መዘጋጀት በእንስሳቱ ልማት ዘርፍ የተለያዩ ፕሮጀክቶችና መርሀ ግብሮች መዘርጋታቸው አበረታች ቢሆንም የሀገሪቱ የወተት ምርት ከሌሎች ሀገሮች ጋር ሲነጻጸር በዝቀተኛ ደረጃ ላይ እንደሚገቛ አመልክተዋል በአውደ ጥናቱ ላይ ከግብርና ሚኒስቴር ከኢትዮጵያ ግብርና ምርምር ድርጅት ከዓለም አቀፍ የእንስሳት ምርምር ተቋምና ጉዳዩ ከሚመለከታቸው ዓለም አቀፍ ድርጅቶች የተወጣጡ ባለሙያዎች ተካፋይ ሆነዋል
