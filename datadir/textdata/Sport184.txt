የጎልደን ሊግ አትሌቲክስ ዛሬ በኖርዌይ ርዕሰ መዲና ኦስሎ ይጀመራል አትሌቲክስ ስፖርት የዓለም ታላላቅ አትሌቶች የሚሳተፉበት የጎልደን ሊግ አትሌቲክስ ሩጫ ውድድር ዛሬ በኖርዌይ ርዕሰ መዲና ኦስሎ ይጀመራል ከ100 ሜትር እስከ አምስት ሺህ ሜትር ባሉት ርቀቶች የሚጀመረው ይኸው የጎልደን ሊግ አትሌቲክስ ውድድር በተከታታይ በስድስት የአውሮ ከተሞች ይካሄዳል በሁሉም ውድድሮች አንደኛ በመውጣት የሚያሸንፉ አትሌቶችም አንድ ሚሊዮን የአሜሪካን ዶላር ይከፋፈላሉ ውድድሩ ዛሬ የሚጀመርበት ዘመናዊው የቢስሌት ስታዲየም የተሟላ እድሳት ተደርጎለታል በዚህ ስታዲየም 57 የዓለም ታላላቅ አትሌቶች 50 የዓለም ክብረ ወሰኖችን አስመዝግበውበታል የዓለማችን ታላቅ ሯጭ አትሌት ኃይሌ ገብረስላሴ የመጨረሻውን የ10 ሺህ ሜትር የዓለም ክብረ ወሰን ከስድስት ዓመት በፊት ያስመዘገበውም በዚሁ ሥፍራ ነው አትሌት ኃይሌን ይተካል ተብሎ ግምት የተሰጠው የ21 ዓመቱ አትሌት ቀነኒሳ በቀለ በአምስት ሺህ ሜትር ለመወዳደር ኦስሎ መገኘቱ ውድድሩን ልዩ እንደሚያደርገው ተዘግቧል ዛሬ በሚካሄደው የጎልደን ሊግ በአምስት ሺህ ሜትር አትሌት ቀነኒሳን ጨምሮ አትሌት ስለሺ ስሂን አትሌት ሚሊዮን ወልዴ አትሌት ገብረእግዚአብሄር ገብረማሪያምና አትሌት አብዮት አባተ ይወዳደራሉ በተመሳሳይ ርቀት በሴቶች አትሌት ብርሃኔ አደሬም ትወዳደራለች
