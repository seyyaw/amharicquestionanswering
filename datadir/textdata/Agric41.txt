በድሬዳዋ 321 የዝናብ ማጠራቀሚያ ኩሬዎች ይቆፈራሉ ግብርና በደሬደዋ አስተዳደር ካውንስል በያዝነው አመት 321 የዝናብ ውሃ ማጠራቀሚያ ኩሬዎች እንደሚቆፈሩ የካውንስሉ የግብርና ጽሕፈት ቤት አስታወቀ በጽሕፈት ቤቱ የተፈጥሮ ሀብት ልማትና ጥb ቡድን መሪ አቶ ደምሌ ሞገስ ዛሬ በድሬዳዋ ከተማ በተጀመረው የዝናብ ውሀ ማቆር ስልጠና ላይ እንደተናገሩት ከዓለም የምግብ ፕሮግራም በተገኘ ድጋፍና በገበሬው ተሳትፎ ድርቅን ለመቋቋምና ምርትን ለማሳደግ የሚረዱ አነስተኛ የዝናብ ውሃ ማጠራቀሚያ ኩሬዎች ይቆፈራሉ በመኖሪያ ቤቶች አካባቢና በእርሻ ቦታዎች በምግብ ለስራ ፕሮግራም በቁፋሮ ስራው ለሚሳተፉ ሰዎች 13ሺህ ኩንታል እህል ከዓለም የምግብ ፕሮግራም መመደቡንም አስታወቀዋል በሚጠራቀመው የዝናብ ውሃ አርሶ አደሮቹ የጓሮ አትክልት በማልማት ተጨማሪ ገቢ ለማግኘት የሚችሉ ከመሆኑም በላይ ከተራራማ አካባቢዎች የሚመጣውን ውሃ ወደ እርሻ ቦታዎች በመመለስና በኩሬ በማከማቸት በድርቅ ወቅት እንደሚጠቀሙ አስታውቀዋል የድሬደዋ እስተዳደር ካውንስል ኢኮኖሚ ልማት ዘርፍ ኃላፊ አቶ ፈይሳል አሊዬ በስልጠናው መክፈቻ ላይ እንደተናገሩት የምግብ ዋስትናን ለማረጋገጥ የተፈጥሮ ሀብት እንክብካቤን መሰረት ያደረገና ሕብረተሰቡን ያሳተፈ ልማትን በተቀናጀ መልኩ ማከናወን ይገባል ብለዋል ለሰባት ቀናት በሚቆየው ስልጠና ላይ የሚሳተፉት 68 የልማት ጣቢያ ሰራተኞች የዝናብ ውሃ ለማቆር የሚቻልበትን የንድፈ ሀሳብና የተግባር ትምህርት እንደሚከታተሉ ከወጣው መርሀ ግብር ለመረዳት ተችሏል
