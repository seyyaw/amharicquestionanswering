ኬንያ ውስጥ 33 የዝሆን ጥርሶችን ይዘው የተገኙ በቁጥጥር ስር ዋሉ የዝሆን ጥርስ የኬንያ የዱር እንስሳት ጥb ባለስልጣን 33 የዝሆን ጥርሶችን በህገወጥ አደን ይዘው ያገኛቸውን አምስት ተጠርጣሪዎች በቁጥጥር ስር ማዋሉን የፈረንሳይ ዜና አገልግሎት ዘገበ ዜና አገልግሎቱ የአገሪቱን ባለስልጣናት ጠቅሶ እንደዘገበው ተጠርጣሪዎቹ የተያዙት የዝሆን ጥርሱን ከሰሜናዊ የአገሪቱ ክፍል በትራንስፖርት ለማጓጓዝ ሲሞክሩ ነው በኬንያና በኢትዮጵያ ድንበር አካባቢ በምትገኘው ላሮ ሶሬ አካባቢ ማርሺቢት ወረዳ ተጠርጣሪዎቹ የዝሆን ጥርሱን በተሽከርካሪ ጭነው በመጓዝ ላይ እንዳሉ ሊያዙ ችለዋል በቁጥጥር ስር የዋሉት ግለሰቦች የዝሆን ጥርሱን ከየት እንዳመጡት በአስቸኳይ እንደሚጣራ አመልክቷል በአደጋ ላይ ያሉትን የዝሆን ዝርያዎች ከምድረ ገጽ እንዳይጠፉ በዓለም ዓቀፍ ደረጃ የዝሆን ጥርስ ንግድ ክልከላ ተደርጎበታል ባለፈው ዓመት በሳንቲያጎ ውስጥ ተደርጎ በነበረው ስብሰባ ቦትስዋና ናሚቢያና ደቡብ አፍሪካ በክምችት ያላቸውን 60 ቶን የዝሆን ጥርስ ለመሸጥ ውሳኔ ላይ የመድረሳቸው ሁኔታ ኬንያን በእጅጉ አስቆጥቷታል በዝሆን ጥርስ ንግድ ላይ የሚደረጉ አንዳንድ ውሳኔዎች በአፍሪካና በተለይም በዴሞክራቲክ ኮንጎ ያሉትን ዝሆኖች በአደጋ ላይ እንዳይወድቁ ያደርጋቸዋል የሚል ስጋት ኬንያ እንዳላት ዘገባው ጨምሮ ገልጧል
