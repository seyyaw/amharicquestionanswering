የግብርናውን ዘርፍ ለማገዝ የሚያስችል ፕሮግራም ተቀረፀ የግብርና ልማት በኢትዮጵያ ዘላቂ የግብርና ልማትን እውን ማድረግ እንዲቻል የግብርና ዘርፍ የድጋፍ ፕሮግራም መቀረ]ን የገንዘብና ኢኮኖሚ ልማት ሚኒስቴር አስታወቀ በፕሮግራሙ ላይ የሚነጋገር አውደ ጥናት ዛሬ አዲስ አበባ ውስጥ ሲጀመር የሚኒስቴር መስሪያ ቤቱ አማካሪ አቶ ግርማ ውቤ እንደተናገሩት የተቀረፀው ፕሮግራም በአነስተኛ የመስኖ ልማትና በውሃ ማቆር ሥራዎች ላይ ያተኮረ ነው ፕሮግራሙ የአገሪቱን የግብርና ልማት በማሳደግ በምግብ ሰብል እራስን ለመቻል የሚደረገውን ጥረት ለማጠናከር የተቀረፀ ነው ብለዋል በአውደ ጥናቱ ላይ የተገኙት የአፍሪካ ልማት ባንክ የኢኮኖሚ አማካሪ ሚስተር ጆርጅ ናማኮንዳ በበኩላቸው ለፕሮግራሙ ስኬት የሚመለከታቸው አካላት በሙሉ የተቻላቸውን ድጋፍ እንዲያደርጉ አሳስበዋል ፕሮግራሙ የታለመለትን ግብ እንዲመታ የተለያዩ አካላትን እርዳታ እንደሚሻም አመልክተዋል ኢትዮጵያ በተለይ ለድህነት ቅነሳና ለዘላቂ ልማት ፕሮጀክቶች ማስፈፀሚያ ከአፍሪካ ልማት ባንክ ከፍተኛ ድጋፍ እያገኘች መሆኗንም ሚስተር ናማኮንዳ አስታውቀዋል አውደ ጥናቱ በሁለት ቀናት ቆይታው በግብርና ዘርፍ ድጋፍ ፕሮግራም ዙሪያ የተለያዩ ክልሎች የሚያቀርቡትን ሪፖርት ያዳምጣል ሰፊ ውይይትም ያካሄዳል ከተለያዩ የክልል መስተዳድሮች መንግስታዊ ካልሆኑ ድርጅቶችና ከአፍሪካ ልማት ባንክ የተውጣጡ 40 ያህል ባለሙያዎች በአውደ ጥናቱ ላይ ተሳታፊ ሆነዋል
