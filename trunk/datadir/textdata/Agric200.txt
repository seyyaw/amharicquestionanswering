ምርትና ምርታማነትን ማሳደግ የሚቻለው በእቅድና ስትራቴጂ ፕላን መመራት ሲቻል ነው ግብርና ሚኒስቴር በኢትዮጵያ ምርትና ምርታማነትን ማሳደግና የምግብ ዋስትናን ማረጋገጥ የሚቻለው ከአገሪቱ ተጨባጭ ሁኔታ ጋር የተገናዘበ ስትራቴጂክ እቅድ ማውጣት ሲቻል መሆኑን የግብርና ሚኒስቴር አስታወቀ በሚኒስቴሩ ፕላንና ፕሮግራም የፖሊሲ ቡድን መሪ አቶ ጌታሁን ቢኮራ በሚኒስቴሩ አዳራሽ ለአስራ ሁለት ቀናት ሲካሄድ በነበረው የግብርና ልማት ስትራቴጂ እቅድ ስልጠና ማጠናቀቂያ ላይ ለኢዜአ እንደገለጡት እቅዶች ስኬታማ ከሆኑ በአገሪቱ ድህነትን ለመቀነስ ለሚደረገው ጥረት የበኩላቸውን እገዛ ያደርጋሉ በእቅድና ፕላን መመራት ሌሎች አገሮች የደረሱበት ደረጃ ለመድረስ ከፍተኛ አስተዋጽኦ እንደሚኖረው ገልጠው ለዚህም የሌሎችን አገሮች ልምድና እውቀት ማግኘትና ምርምርንም ማሳደግ እንደሚያስፈልግ አስረድተዋል በዚህም ረገድ በኢትዮጵያ የእስራኤልና የጃን ኤምባሲዎች ከሚኒስቴሩ መስሪያ ቤት ጋር በመተባበር ባለሙያዎችን በመላክ በግብርና ልማት ስትራቴጂ ዘርፍ ያላቸውን ተሞክሮና ልምድ ለማካፈል ያደረጉት ጥረት ይህንኑ የሚያንጸባርቅ ነው ብለዋል እንደ ቡድን መሪው ገለጣ እቅዶች በተገቢው መንገድ ከታቀዱ ለምርት ማደግ ከፍተኛ አስተዋጽኦ ከማድረጋቸውም በላይ የገበሬውን እውቀትም በማሳደግ አገሪቱ የበለጸገችና ከሌሎችም ጋር ተወዳዳሪ ለመሆን እንደሚያስችላት ገልጠዋል በሚኒስቴሩ የፕላንና ፕሮግራም ተጠባባቂ ሀላፊ አቶ ስለሺ አሽኔ ለሰልጣኞቹ የምስክር ወረቀት ከሰጡ በኊላ እንደገለጡት በአገሪቱ ፈጣንና ቀጣይነት ያለው ልማት ለማምጣት መንግስት ፖሊሲዎችንና እስትራቴጂዎችን አውጥቶ በስፋት እየተንቀሳቀሰ እንደሚገቛ ተናግረዋል በዘርፉ ለሚገኙ ባለሙያዎችም እንዲህ ዓይነቱን ስልጠና መስጠት ክህሎታቸውንና እውቀታቸውን ለማሳደግ ከፍተኛ እገዛ እንደሚያደርግላቸውም ገልጠዋል በኢትዮጵያ የእስራኤል ኤምባሲ ምክትል ሀላፊ ሚስስ ሾሎሚት ሱፋ በበኩላቸው አገራቸው ከኢትዮጵያ ጋር የቆየ ግንኙነት እንዳላት በመግለጽ በተለያየ መስክም የምታደርገውን ድጋፍ አጠናክራ እንደምትቀጥል ገልጠዋል በዚሁ ለአስራ ሁለት ቀናት በቆየው ስልጠና ላይ ከተለያዩ ክልሎችና ከግብርና ሚኒስቴር የተውጣጡ ባለሙያዎች ተሳታፊ ነበሩ
