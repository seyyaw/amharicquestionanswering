ጥብቅ የተፈጥሮ ደን ጨፍጭፈዋል በተባሉ ግለሰቦች ላይ ክስ ተመሰረተ በደቡብ ክልል በተፈጥሮ ደን ሃብታቸው ከሚታወቁት አካባቢዎች አንዱ በሆነው በአሮሬሳ ወረዳ በሚገቛ ጥብቅ የተፈጥሮ ደን ዉስጥ በህገ-ወጥ መንገድ ሰፍረዉ ደኑን ጨፍጭፈዋል በተባሉ 200 ግለሰቦች ላይ ክስ መመስረቱና በሌሎች ሶስት ግለሰቦች ላይ ደግሞ የእስራትና የገንዘብ ቅጣት መወሰኑ ተገለጠ የወረዳዉ ግብርናና ተፈጥሮ ሃብት ጽህፈት ቤት የደን ቁጥጥር ባለሙያ አቶ ታፈሰ ሰለሞን ሰሞኑን እንዳስታወቁት ባለፉት አምስት ዓመታት ወደ 2 ሽህ 500 ሄክታር በሚጠጋ የተፈጥሮ ጥብቅ ደን ዉስጥ የሰፈሩት እነዚህ ግለሰቦች ጥብቅ ደኑን ለቀው እንዲወጡ እየተደረገ ከመሆኑም በላይ በደኑ ላይ ባደረሱት ጉዳት እንዲከሰሱ ተደርጓል የቀበሌ አመራሮች ባለሙያዎች የፍትህ አካላትና ህብረተሰቡ በመቀናጀት በወረዳው ጥብቅ ደን ላይ እየተፈፀመ ያለዉን ጭፍጨፋና ህገ-ወጥ ሰፈራ ለማስቆም ጥረት ካላደረጉ ረጅም እድሜ ያላቸዉና በመመናመን ላይ ያሉት የኮሶ እንጨት ዝግባ ዋንዛ ቀረሮና ጥቁር እንጨት የመሳሰሉት የደን ሀብቶች በአጭር ጊዜ ዉስጥ ሙሉ በሙሉ ሊወድሙ ይችላሉ የሚል ስጋት መኖሩን አቶ ታፈሰ ጠቁመዋል የወረዳው የግብርናና የተፈጥሮ ሃብት ልማት ጽህፈት ቤት ሃላፊ አቶ እንድሪስ ደሊል እንደገለጡት ደግሞ በወረዳዉ ደዱሬ ቀበሌ ገበሬ ማህበር በሚገቛ ጥብቅ የተፈጥሮ ደን ዉስጥ በህገ-ወጥ መንገድ ሰፍረው ክስ ከተመሰረተባቸው መካከል ሁለቱ በአንድ ዓመት ከስድስት ወር ፅኑ እስራት አንድ ተከሳሽ ደግሞ አንድ ሽህ ሁለት መቶ ብር እንዲቀጡና ከደኑ ክልል እንዲወጡ የአሮሬሳ ወረዳ ፍርድ ቤት ሰሞኑን ወስኖባቸዋል ከአስር አመታት በፊት በወረዳው አምስት ሺህ ሔክታር የሚሸፍን ጥብቅ የተፈጥሮ ደን እንደነበር ያስታወሱት ኃላፊዉ በአሁኑ ወቅት ግን የደኑ መጠን በግማሽ መቀነሱንና የዱር እንስሳቱም በመሰደድ ላይ መሆናቸውን ጠቁመዋል በተለይም በአሁኑ ወቅት በቀላሉ ሰደድ እሳት ሊነሳ ስለሚችል ህብረተሰቡ አስፈላጊውን ጥNቄ እንዲያደርግ አሳስበዋል
