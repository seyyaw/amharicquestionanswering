ሃያኛው የጃንሜዳ ኢንተርናሽናል አገር አቋራጭ ውድድር ተካሄደ - ውድድሩ ነገም ይቀጥላል ጃንሜዳ አገር አቋራጭ ሃያኛው የጃንሜዳ ኢንተርናሽናል አገር አቋራጭ አትሌቲክስ ውድድር ዛሬ በመክፈቻው አራት ውድድሮች ተካሄዱ የዚሁ ቀጣይ ውድድር ነገ ጧት ይከናወናል የሠራተኛና ማህበራዊ ጉዳይ ምክትል ሚኒስትርና የኢትዮጵያ አትሌቲክስ ፌዴሬሽን ፕሬዚዳንት ወይዘሮ ብስራት ጋሻውጠና የውድድሩን መጀመር ይፋ ባደረጉበት ሥነ ስርዓት ላይ እንደተናገሩት በኢትዮጵያ ረጅም ታሪክና ዓለም አቀፍ እውቅና ያለው አትሌቲክስ ስፖርት ለሀገሪቱ ስፖርቶች ግንባር ቀደም ምሳሌ ነው ውድድሩ ዓለም አቀፍ ይዘት እንዲኖረው ለማድረግ ለፌዴሬሽኑ የገንዘብና የማቴሪያል እገዛ ያደረጉትን የሲመንስ ኩባንያ የሞሃ ለስላሳ የኢትዮጵያ ቴሌቪዥን እና አትሌት ኃይሌ ገብረስላሴን ሚኒስትሯ አመስግነዋል በኢንተርናሽናል አትሌቲክስ ማህበራት ፌዴሬሽኖች የቴክኒክና የውድድር ዳይሬክተር ሚስተር ሳንድሮ ጁቬሊኒ ባስጀመሩት የወጣት ሴቶች ስድስት ኪሎ ሜትር የመብራት ኃይሏ አትሌት መሰለች መልካሙ ርቀቱን 20 ደq 30 ነጥብ 46 ሴኮንድ በሆነ ጊዜ አንደኛ ሆና አሸንፋለች ከማረሚያ ቤቶች ስፖርት ክለብ አትሌት ጥሩነሽ ዲባባና ከባንኮች ስፖርት ክለብ አትሌት ስንታየሁ እጅጉ አንደኛ ከወጣችው አትሌት መሰለች በአንድና በስድስት ሴኮንድ ዘግይተው ሁለተኛና ሦስተኛ ሆነዋል በአዋቂ ወንዶች አራት ኪሎ ሜትር የኦሜድላው አትሌት ኃይሉ መኮንን ተፎካካሪዎቹን በሰፊ ርቀት ቀድሞ ሲያሸንፍ ሁለተኛና ሶስተኛ ሆነው ተከታትለው የገቡት አትሌት ደማ ወየሳና አትሌት አብዮት እንዳለ የግል ተወዳዳሪዎች ናቸው በተመሳሳይ ርቀት አዋቂ ሴቶች አትሌት ወርቅነሽ ኪዳኔና አትሌት መሬማ ደንቦባ ሁለቱም ከባንኮች አንደኛና ሁለተኛ ሆነው ሲፈጽሙ የማረሚያ ቤቶቿ አትሌት እየሩሳሌም ኩማ ሶስተኛ ወጥታለች ውድድሩ ነገም በመቀጠል በአዋቂ ሴቶች አራት ኪሎ ሜትርና በአዋቂ ወንዶች 12 ኪሎ ሜትር ይካሄዳል በየርቀቱ ከአንደኛ እስከ ስድስተኛ የሚወጡት አትሌቶች በሚያዝያ ወር መጀመሪያ በሉዛን ስዊዘርላንድ በሚደረገው 31ኛው የዓለም አገር አቋራጭ ኢትዮጵያን ወክለው ይወዳደራሉ $ ይኸው የዓለም አቀፉ የአትሌቲክስ ስፖርት ከፍተኛ ባለስልጣን ሚስተር ሳንድሮና በርካታ የስፖርት አፍቀሪ የተከታተሉት የውድድር ይዘት ከመቼውም ጊዜ የተሻለ አሠራር የተከተለ እንደሆነም ባለሙያዎች ገልጸዋል
