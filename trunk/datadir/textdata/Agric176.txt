በምርጥ ዘር ማባዛት ላይ የተሰማሩ አርሶ አደሮች ጥሩ ውጤት ማግኘታቸው ተገለጠ ምርጥ ዘር ከኢትዮጵያ ምርት ዘር ድርጅት ጋር በመተባበር በዘንድሮው የመኸር አዝመራ በ10 ወረዳዎች በምርጥ ዘር ማባዛት ስራ ላይ የተሰማሩ አርሶ አደሮች ጥሩ ውጤት ማግኘታቸው ተገለጠ በኢትዮጵያ ምርጥ ዘር ድርጅት የአርሲ መስራች ዘር የእርሻና የምርጥ ዘር ማዘጋጃ ማዕከል ስራ አስኪያጅ አቶ ላቀው በላይነህ ትናንት እንዳስታወቁት በአርሲ በምስራቅና ሰሜን ሸዋ ዞኖች በሚገኙ 10 ወረዳዎች 334 አርሶ አደሮች በምርጥ ዘር ማባዛት ስራ ተሰማርተው አበረታች ውጤት አግቛተዋል ከኢትዮጵያ ምርጥ ዘር ድርጅት መስራች ዘር በመውሰድ ምርጥ ዘር በማባዛት ተግባር ላይ የተሰማሩት እነዚሁ አርሶ አደሮች የገበያ አዋጭነት ባላቸው ሰብሎች ላይ በማተኮር በ208 ሔክታር መሬት ላይ የማኮሮኒና የዳቦ ስንዴ የምስር የሽንብራ የጤፍ የቦሎቄ የቢራና የምግብ ገብስ የባቄላና የአተር ዘር ማባዛታቸውን ስራ አስኪያጁ አመልክተዋል አርሶ አደሮቹ ያባዙትን ምርጥ ዘር ከገበያ ዋጋ በ15 በመቶ ጭማሪ ለኢትዮጵያ ምርጥ ዘር ድርጅት እንደሚያስረክቡትና ተበጥሮና ተዘጋጅቶ ለአካባቢው ህብረተሰብ በሽያጭ እንደሚቀርብ አቶ ላቀው አስረድተዋል ዘር የማባዛት ስራ ስለሰጠው ጠቀሜታ ለአካባቢው አርሶ አደሮች ለማስተዋወቅ ትናንት በጊምቢቹ ወረዳ በተካሔደው የመስክ ቀን አርሶ አደሮቹ እንደገለጡት ከሚያገኙት የዋጋ ጭማሪ ሌላ የዘር ማባዛት እውቀት በመቅሰምና ከአዳዲስ ቴክኖሎጂዎች ጋር በመተዋወቅ ተ-ሚዎች መሆናቸውን ተናግረዋል ከኢትዮጵያ ምርጥ ዘር ድርጅት የወሰዱት መስራች ዘር ከሌላው ዘር ጋር ሲነፃፀር በሔክታር እንደየሰብሉ ዓይነት ከ2 እስከ 10 ኩንታል ድረስ ብልጫ ያለው ምርት የሚሰጥ መሆኑንም አርሶ አደሮቹ ገልጠዋል የአርሲ መስራች እርሻና ምርጥ ዘር ማባዣ ማዕከል በዘንድሮው የመኸር አዝመራ ከተለያዩ የግብርና ምርምር ማዕከላት የተቀበላቸውን 73 ዓይነት ዝርያዎች በራሱ ማሳ በመንግስት እርሻና በአርሶ አደሮች ማሳ ላይ በማባዛት 24 ሺህ 500 ኩንታል የተመሰከረለት ዘር ሰብስቦ አበጥሮና አዘጋጅቶ ለመጪው የአዝመራ ወቅት ለገበሬው ለማዳረስ ጥረት እያደረገ መሆኑንም አቶ ላቀው አስረድተዋል
