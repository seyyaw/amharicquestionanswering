የአዲስ አበባ አገር አቋራጭ ሩጫ በጠንካራ ፉክክር ተጠናቀቀ አዲስ አበባ አገር አቋራጭ የብሄራዊ ኤች አይ ቪ ኤድስ መከላከያና መቆጣጠሪያ ጽህፈት ቤት ከአዲስ አበባ አትሌቲክስ ፌዴሬሺን ጋር በመተባበር ያዘጋጀው 19ኛው የአዲስ አበባ አገር አቋራጭ ሩጫ ውድድር በጃን ሜዳ በከፍተኛ ፉክክር ተካሄደ ዛሬና ትናንት በተደረጉ ስምንት የተለያዩ ርቀቶች ከግል ከትምህርት ቤቶችና ዞኖች እንዲሁም ከአንደኛና ከሁለተኛ ዲቪዚዮን ክለቦችና ከአንጋፋ አትሌቶች የተወጣጡ በሁለቱም ጾታ ከ1 ሺህ 588 በላይ አትሌቶች ተሳታፊ ሆነዋል በዘንድሮው አገር አቋራጭ ውድድር ላይ የተሳተፉ አትሌቶች ቁጥር ካለፈው አመት ተመሳሳይ ውድድር ጋር ሲነጻጸር በ438 ብልጫ አሳይቷል ከተካሄዱት ውድድሮች መካከል በተለይ በክለብ ወጣቶች ሴቶችና ወንዶች በአራትና በ12 ኪሎ ሜትር የታዩት ብርቱ ፉክክሮች የስፖርት አFሪው አድናቆቱን አግቛተዋል በአዋቂ ወንዶች 4 ኪሎ ሜትር የኦሜድላው አትሌት ኃይሉ መኮንን ሁለተኛና ሶስተኛ ሆነው የፈጸሙትን ከ100 ሜትር በላይ ቀድሞ አንደኛ ሆኖ አሸንፏል ከባንኮች ስፖርት ክለብ አትሌት ብሩክ ደብረ ወርቅ ሁለተኛ የኦሜድላው ቴዎድሮስ ሺፈራው ሶስተኛ ሆነዋል በክለቦች ስድስት ኪሎ ሜትር ወጣት ሴቶች የማረሚያ ቤቶች ስፖርት ክለብ ተወዳዳሪ ጥሩነሽ ዲባባ የመብራት ኃይሏ መሰለች መልካሙና የማረሚያ ቤቷ አዳነች ዘኪሮስ ከአንደኛ እስከ ሶስተኛ ያለውን ስፍራ ይዘዋል እንዲሁም በክለብ አዋቂ ሴቶች ስምንት ኪሎሜትር የባንኮች ስፖርት ክለብ ተወዳዳሪዎች አትሌት ብዙነሽ በቀለና አትሌት መሠረት ደፋር ተከታትለው በመግባት አንደኛና ሁለተኛ ሆነው ሲያሸንፉ የኦሜድላዋ እታለማሁ ኪዳኔ ሶስተኛ ወጥታለች በመጨረሻ በተደረገው የክለብ ወንዶች የ12 ኪሎ ሜትር የማረሚያ ቤቶቹ አትሌት መሀመድ አወልና አትሌት ማዕረጉ ዘውዴ አንደኛና ሁለተኛ በመውጣት ሲያሸንፉ ሶስተኛ የወጣው የመከላከያው አትሌት ግርማ አሰፋ ነው በዘንድሮው የአዲስ አበባ አገር አቋራጭ ሩጫ በአራት ኪሎ ሜትር ከትምህርት ቤቶች ብርሃን ጉዞ የመጀመሪያ ደረጃ ትምህርት ቤት የቡድን አሸናፊ ከዞኖች ደግሞ ዞን አራትና ዞን ሁለት ከሁለተኛ ዲቪዚዮን ሴቶችና ወንዶች በሁለቱም የቀስተዳመና ፕላስቲክና ስፖንጅ ፋብሪካ ሰፖርት ክለብ የዋንጫ ተሸላሚዎች ሆነዋል እንዲሁም በክለብ አንደኛ ዲቪዚዮን ሴቶችና ወንዶች በሁለቱም ጾታ የማረሚያ ቤቶች ስፖርት ክለብ ሆኖ የዋንጫ ተሸላሚ ሆኗል በየደረጃው አሸናፊ ለሆኑት አትሌቶች የሜዳሊያ የገንዘብ ማበረታቸውንና ዋንጨውን ለአትሌቶቹ የሰጡት አቶ ዘርይሁን ቢያድግልቛ የአዲስ አበባ ስፖርት ኮሚሽነር የመቶ አl ደምሳሽ ኃይሉና አቶ ታምራት አበበ የአዲስ አበባ አትሌቲክስ ፌዴሬሽን ሊቀ መንበርና ምክትል ሊቀ መንበር ናቸው የብሔራዊ ኤች አይ ቨ ኤድሰ መከላከያና መቆጣጠሪያ ሴክሬታሪያት በዚህ ዓመት የተደረጉትን የአዲስ አበባ አትሌቲክስ ፌዴሬሽን ውድድሮች ሙሉ ወጭ በመሸፈን የፌዴሬሽኑ ተባባሪ መሆኑ ታውቋል
