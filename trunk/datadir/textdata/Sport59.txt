በአሰላ በ16 ቡድኖች መካከል የሚደረገው ውድድር ቀጥሏል የጢዮ ወረዳ ስፖርት ምክር ቤት ያዘጋጀውና በ16 ቡድኖች መካከል እየተካሔደ ያለው የ1995 እግር ኳሰ የሶስተኛ ሳምንት ውድድር ትናንት በአሰላ ከተማ ቀጥሎ ዋለ በአሰላ ማረሚያ ቤት ሁለገብ የስፖርት ሜዳ በተካሔደው በዚሁ ውድድር ቀበሌ 02 ከቀበሌ 01 ሳይሸናነፉ አንድ ለአንድ መለያየታቸውን አቶ ንጉሴ ካሳዬ የጢዮ ወረዳ ስፖርት ኮሚሽን ጽህፈት ቤት ሀላፊ አስታውቀዋል በቀበሌ 14 እና በካቶሊክ ሚሽን ቡድኖች መካከል በተካሔደው ጨዋታ ቀበሌ 14 አንድ ለዜሮ አሸንፏል በወረዳው በተደራጁት 16 ቡድኖች መካከል በዚህ አመት የሚካሔደው ጨዋታ ስፖርታዊ ጨዋነት የተላበሰ በመሆኑ በርካታ ተመልካቾችን እንደሳበ ተናግረዋል
