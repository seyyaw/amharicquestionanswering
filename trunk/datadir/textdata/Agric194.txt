የግብርና ምርምር ድርጅት ለሚያካሂዳቸው የልማት ተግባራት ከ301 ሚሊዮን ብር በላይ መደበ ግብርና ምርምር የግብርና ምርምር ድርጅት በሚቀጥሉት ሶስት አመታት ተግባራዊ ለማድረግ ላቀዳቸው ስራዎች ማስፈጸሚያ ከ301 ሚሊዮን ብር በላይ በጀት መመደቡን አስታወቀ የድርጅቱ የህዝብ ግንኙነት ኃላፊ አቶ መኮንን አበበ ዛሬ ለኢዜአ እንገለጹት ቀልጣፋ የልማት ውጤት ማስመዝገብ ይቻል ዘንድ -ሚና ተስማሚ ቴክኖሎጂዎችን ከውጭ አገር ማስገባትና ማላመድ የድርጅቱ ዋንኛ የትኩረት አቅጣጫ ነው ድርጅቱ የምርምር ዘሮችን በማፍለቅ የቴክኖሎጂ አቅርቦትን በማሻሻልና የምግብ ዋስትናን በማረጋገጥ ረገድ ከፍተኛ ስራ መወጠኑን አመልክተዋል በዝናብ አጠር አካባቢዎች በተለይም በአርብቶ አደሩና ከፊል አርብቶ አደሩ አካባቢ ልማቱን በፍጥነት ለማረጋገጥ በቀጣዩ ዓመት ለዘርፉ የተለየ ትኩረት ለመስጠት መታቀዱንም ኃላፊው ገልጸዋል በተያዘው የበጀት ዓመት በ38 ፕሮግራሞች 1ሺህ 557 የምርምር ሙከራዎችን የሚያካሂዱ ሲሆን ከነዚህ ውስጥ 608ቱ አዲስ የሚጀመሩ ናቸው በአገር ውስጥ በጥቅም ላይ ከሚገኙት የእህል ዝርያዎች ከ10 ከመቶ በላይ የምርት ብልጫ የሚያስገኙ በጥራትና በሌሎች ተፈላጊ ባህርያት የተሻሻሉ 11 ምርጥ የሰብል ዝርያዎችን ለማፍለቅ ታቅዷል በበጀት አመቱ ከውጭ ለማስገባት በእቅድ የተያዙ 75 የሰብል ዝርያዎች መኖራቸውን አመልክተው ከነዚህም ውስጥ የማሽላ የጥጥ የበቆሎ የቦሎቄ የሰሊጥ የለውዝ የሩዝ የሞኮሮኒ ስንዴ የሽምብራ የቢራ ገብስ የበርበሬና የጥቁር አዝሙድ ይገኙበታል በተጨማሪም በደን ዘርፍ ለማገዶ ለግንባታ ለምግብነት የሚያገለግሉ የዛፍ አይነቶች እንዲሁም የቀርካሃ የሙጫና ዕጣን የዛፍ ዓይነቶች የማላመድ ስራም ይካሄዳል ቀደም ሲል ድርጅቱ ለምርምር መነሻ የሚሆኑና የላቀ ድርሻ ያላቸው የሰብል የዛፍ የእንሰሳት ዝርያዎችና አነስተኛ የእርሻ መሣሪያ ናሙናዎችን ከውጭ አገር በማስገባት በከፍተኛ ደረጃ ተጠቀሚ ሆኖ መቆየቱን አስረድተዋል ይሁን እንጂ በአጭር ጊዜ ውስጥ ጥቅም ላይ ሊውሉ የሚችሉ -ሚ ቴክኖሎጂዎችን በሰፊው ወደ አገር ውስጥ የማስገባት ልምድ የተጠናከረ አልነበረም አሠራሩም የመንግስት ዋነኛ የትኩረት አቅጣጫ ሆኖ ባለመቆየቱና በድርጅቱ መደበኛ ተግባር ውስጥ በግልጽ ባለመካተቱ ተገቢ ትኩረት ሳይሰጠው መቆየቱ አመልክተዋል
