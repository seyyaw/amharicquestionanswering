አትሌት ብርሃኔ አደሬ በኢጣሊያ አሸነፈች ስለሺ ስሂን በብራዚል አራተኛ ወጣ አትሌት ብርሃኔ አደሬና ስለሺ ስሂን በአውሮውያን የዘመን መለወጫ በጣሊያን ቦልቫኖ ከተማ ትናንተ በተካሄደው ኢንተርናሽናል የአምስት ኪሎ ሜትር የጎዳና ሩጫ ውድድር አትሌት ብርሃኔ አደሬ አንደኛ በመውጣት አሸነፈች በዚሁ ውድድር የተሳተፈችው አትሌት መሬማ ደንቦባ ሶስተኛ መውጣቷንም የኢትዮጵያ አትሌቲክስ ፌዴሬሽን የቴክኒክ ክፍል ሃላፊ አቶ እንዳልክ ቀለመወርቅ ገልጸዋል 
አትሌቶቹ ወድድራቸውን የፈጸሙበት ጊዜ እስካሁን አለመታወቁን ጠቁመዋል በሌላ በኩል ደግሞ በብራዚል ሳኦ ኦሎ ጎደና ላይ ትናንት በተካሄደው 10 ኛው የኮሪዳ ዓመታዊ የ15 ኪሎ ሜትር ጎዳና ሩጫ አትሌት ስለሺ ስሂን ርቀቱን 45 ደq ከ36 ሴኮንድ በሆነ ጊዜ አራተኛ ሆኖ ውድድሩን ፈጽሟል ከሳኦ ኦሎ የደረሱ ዘገባዎች እንዳመለከቱት በዚህ ውድድር አንደኛ ሆኖ ያሸነፈው ኬንያዊው ሮቤርት ቼሪዮት ሲሆን ርቀቱን ለመፈጸም 44 ደq ከ59 ሴኮንድ ወስዶበታል የብራዚሉ ማሪልሰን ጎሜዝ ዶስ ሳንቶስ አንደኛ ከወጣው በሰባት ሴኮንድ ተቀደሞ ሁለተኛ ሲወጣ ሁለተኛ ከወጣው በሰባት ሴኮንድ ተቀድሞ ሶስተኛ የወጣው ደግሞ ኬንያዊው ዎል ኪፕሮፕ ኪሩይ ነው በሴቶቹ ከአንደኛ እስከ ሶስተኛ ተከታትለው በመግባተ ያሸነፉት የብራዚል አትሌቶች ናቸው
