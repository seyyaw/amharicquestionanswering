በአለም ላይ የሚገኙ ብዛታቸው ጥቂት የሆኑ የሜዳ አህያና የዱር ፈረሶች በመጥፋት ላይ ናቸው ተባለ የሜዳ አህያና ፈረሶች በአለም ላይ የሚገኙ ብዛታቸው ጥቂት የሆኑ የሜዳ አህያና የዱር ፈረሶች በመጥፋት ላይ መሆናቸውን ተመራማሪዎች አስታወቁ በአፈሪካ በተለይ ድርቅ በሚያስከትለው ችግርና ዝርያቸው ተመሳሳይ ከሆኑ የጋማ ከብቶች ጋር በመዳቀላቸው የዱር አህያና ፈረሶች ከምድረ ገጽ በመጥፋት ላይ መሆናቸውን የአለም የአካባቢ ተንከባካቢ ህብረት ተመራማሪዎችን በመጥቀስ ቢቢሲ ዘግቧል በኢሲያ የሚገኙ የዱር አህዮችም በመጥፋት ላይ በመሆናቸው በድርጅቱ የአደጋ መዝገብ ላይ መስፈራቸውን ህብረቱ አስታውቋል የአካባቢ ተንከባካቢዎች በተለይ በዱር የሚገኙ ሰባት አይነት የሜዳ አህያ የአህያና የፈረስ ዝርያዎችን ሙሉ በሙሉ ከመጥፋታቸው በፊት ለማዳን ዕቅድ መነደፉም ተዘግቧል በተመሳሳይ መልኩ የብሪቲሽ የአካባቢ ተንካባካቢ ቡድን ዝርያው በጣም ጥቂት የሆነውና በኢትዮጵያ የሚገኘውን የሜዳ አህያ እንዳይጠፋ ለማድረግ ጥረት እያደረገ መሆኑን አስታወቋል በደቡብ ኢትዮጵያ ተራራማ ቦታዎች የሚኖሩትን 500 ያህል የሚሆኑትን የሜዳ አህያዎች የሚግጡበት የግጦሽ መሬት በድርቅ በመመታቱ ቁጥራቸው እየቀነሰ መምጣቱን የእንግሊዝ የአካባቢ ተንካባካቢ ቡድን ሀላፊ ዶክተር ስትዋርት ዊሊያምሰን ለአይሪን ዜና አገልግሎት ገልጸዋል ግሬቪ የሜዳ አህያ ተብለው የሚጠሩት እነዚህ የዱር እንስሳት ቆዳቸው እንዳይሸጥ በአለም አቀፍ ደረጃ እንደተደነገገም ዜናው አስረድቷል
