የቡናና የእህል ግብይት ስርዓት አለመጠናከር በዓለም ገበያ ተወዳዳሪ ለመሆን እንቅፋት ሆኗል የቡናና የእህል ግብይት በኢትዮጵያ ያለው የቡናና የእህል ግብይት ስርዓት አለመጠናከርና የግሉ ዘርፍ አቅም አለመጎልበት ሃገሪቱ በዓለም ገበያ ተወዳዳሪ እንዳትሆን እንቅፋት እየፈጠረ መሆኑን በዓለም ባንክ አንድ ከፍተኛ የኢኮኖሚ ባለሙያ አስታወቁ በኢትዮጵያ በእህልና ቡና ገበያ ተቋማዊና ሕጋዊ ጥናት በሚል ርዕስ ዛሬ በአዲስ አበባ ሒልተን ሆቴል በተጀመረ ዓውደ ጥናት ላይ ባለሙያወዋ ዶክተር እሌኒ ገብረመድህን ባቀረቡት ጥናታዊ ጽሁፍ እንዳመለከቱት በአሁኑ ወቅት በሃገሪቱ በግሉ ዘርፍ እየተካሔደ ያለው የግብይት ስርዓት ሕጋዊ መሰረት የያዘ ሳይሆን በመተማመን ላይ የተመሰረተ ነው የግሉ ዘርፍ አቅም አለመኖር የሙያ Bት ማነስና በተፈለገው መጠን የባንክ ብድር አለማግኘት በግብይት ስርዓቱ ላይ ተጽኖ ካሳደሩት ምክንያቶች ውስጥ እንደሚጠቀስም ተናግረዋል የእህል ጥራት አለመኖር በቂ መረጃ አለማግኘት የግሉ ዘርፍ በዓለም ገባያ ተወዳዳሪ እንዳይሆን ተጽኖ ማሳደሩን ዶክተር እለኒ ጠቁመው በሃገር ውስጥ ያለው ነጋዴው ሃላፊነትን የመሸከም አቅም ስለሌለውና ሃላፊነትን ስለሚፈራና ያመረተውን ምርት እንኳን ራቅ ወዳሉ የዓለም ሃገራት እንደማይልክ ገልፀዋል ነጋዴው በውድድር ውስጥ ሲገባ አቅም ኖሮት ሃላፊነት መሸከም ካለቻለ የሚልከው የእህል መጠንም አነስተኛ እንደሚሆን ተናገረዋል በሃገሪቱ ውስጥ አሁን የሚመረተው ምርት እንኳን በተገቢው መንገድ ከቦታ ቦታ ሊዘዋወር እንዳልቻለና ለዚህም የመሰረተ ልማት አለመሟላት እንቅፋት እንደሆነ ገልፀዋል ዘርፉን ለማሳደግ የግሉ ዘርፍ ማበረታቻ ሊደረግለት እንደሚገባና ሊስተካካለ የሚገባው ፖሊሲ ካለ መታየት እንዳለበት የጥራትና ደረጃን የሚያረጋግጥ ተቋማዊ የሆነ አደረጃጀት መኖርና መሰረተ ልማትም ሊሟላ እንደሚገባ ተናገረዋል የመሰረተ ልማት አለመሟላት ሃገሪቱ በዓለም ገበያ የምታቀርበውን የእህልና የቡና ዋጋ ተወዳዳሪ እንዳይሆን እንደሚያደርገውና የምርት ዋጋው ዝቅተኛ ቢሆን እንኳን የትራንስፖርቱ ዋጋ እንዲያሻቅብ እንደሚያደርገው አመልክተዋል በሃገሪቱ የሚመረተው ምርትም ወደ ፋብሪካ ግብቶ ሊለወጥ እንደሚገባና አሁን ባለው መረጃ በሃገሪቱ ከሚመረተው ምርት ወደፋብሪካ ገብቶ የሚወጣው የምርት መጠን 4 በመቶ ብቻ እንደሆነ ገልጸዋል ዓለም አቀፉ የግብርና ልማት ፈንድ ይህን ሁኔታ ለመለወጥ እቅድ ለማውጣት እየተንቀሳቀሰ እንደሆነም ዶክተር እሌኒ አመልክተዋል በዚሁ ዓውደጥናት ላይ የንግድና ኢንዱስትሪ ሚኒስትር ዴኤታ አቶ ፋንታዬ ቢፍቱ የግብርናውን ምርት ማሳደግ ለምግብ ዋሰትን በማረጋጋጥና ከፍተኛ የሥራ ዕድል በመፍጠር ረገድ ያለው ድርሻ ጉልህ ነው መንግስት የግብርናውን ዘርፍ በገጠር ልማት ፕሮግራሙ ዋንኛ መሰረት ያደረገው መሆኑንም አመክክተዋል ገበያ መር የሆነ የግብርና ልማት ከሌለ በስተቀር የግብረና ልማተን ማረጋገጥ እንደማይቻልም ገልፀዋል በኢትዮጵያ የዓለም አቀፍ የግብርና ልማት ፈንድ ሃላፊ ሚስተር ጆን ግራም የግብርና ምርት ገበያን ማሳደግ ለረጅም ጊዜ ትርፋማነትና ንግድ እቅድ እንደ ቅድመ ሁኔታ ሊቀመጥ የሚገባው ነው ፈንዱ ከመንግስት ኬሌሎች አጋሮች ጋር አብሮ እንደሚሰራ የተናገሩት ፕሮግራም ሃላፊው ለኢትዮጵያ የሚያደርገውን ድጋፍ ተጨማሪ ገንዘብ በመመደብና -ሚ የሆኑ ልምዶችን በማካፈል እንደሚቀጥል አመልክተዋል በዚሁ ለሁለት ቀናት በሚቆየው ዓውደ ጥናት ላይ ከ80 በላይ ከፍተኛ የመንግስት ባለስልጣናት የተለያዩ ባለሙያዎችና ጉዳዩ የሚመለከታቸው መንግስታዊያና መንግስታዊ ያልሆኑ ድርጅቶች ተካፋይ ሆነዋል
