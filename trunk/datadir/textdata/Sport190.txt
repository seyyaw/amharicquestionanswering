የኢትዮጵያ የቼስ ውድድር እየተካሄደ ነው ቼስ የግል የበላይነት የኢትዮጵያ ቼስ ፌዴሬሽን ለሦስተኛ ጊዜ ያዘጋጀው ሰባተኛው ዙር ለሁሉም ክፍት የግል የበላይነት ዓመታዊ የቼስ ውድድር ዛሬ በሸራተን አዲስ ተካሄደ ከሐምሌ 19 ቀን 1995 ዓ.ም ጀምሮ እየተካሄደ ያለውና ለዘጠቛ ዙር በሚቆየው የወንዶች ውድድር እስካሁን ስድስት ዙር ጨዋታዎች ተከናውነዋል አርባ ስድስት የቼስ ተወዳዳሪዎች በተሳተፉበት በማጣሪያው የውድድር ሂደት ወሰን የለው ኃይሉና ኢማም አበራ አምስትና አምስት ተኩል ነጥብ በማግኘት እስካሁን ውድድሩን እየመሩ መሆኑን የአትዮጵያ ቼስ ፌዴሬሽን አስታውቋል አሥራ ሰባት ሴት ተወዳዳሪዎች በተሳተፉበት ባለፉት አራት ዙር የማጣሪያ ጨዋታ ሂደት ዘመናይ ምናሴና ህሊና ድልነሳሁ እያንዳንዳቸው በእኩል ሦስት ነጥብ ውድድሩን በመምራት ላይ እንደሚገኙም ተገልጿል ቀደም ሲል በነበረው የፌዴሬሽኑ የውድድር ታሪክ ከሁለትና ሦስት የማይበልጡ ሴት ተሳታፊዎች እንደነበሩ ፌዴሬሽኑ አስታውሶ በአሁኑ ጊዜ 17 ተወዳዳሪዎች መቅረባቸው በፌዴሬሽኑ የውድድር ታሪክ የመጀመሪያው እንደሆነም ተገልጿል ዛሬና ነገ በሴቶች አንድ በወንዶች ደግሞ ሁለት ጨዋታዎች ከተካሄዱ በኊላ የፊታችን እሁድ ነሐሴ 11 ቀን 1995 የፍጻሜው ውድድር ተጠናቆ በሁለቱም ጾታዎች የግል የበላይነት አሸናፊዎች ይታwሉ የኢትዮጵያ ቼስ ፌዴሬሽን ከሸራተን አዲስ ጋር በመተባበር ያዘጋጀው ይኸው ዓመታዊ የግል የበላይነት ውድድር በወንዶች ዘጠቛ ዙር ሲሆን በሴቶች ደግሞ አምስት ዙር ነው
