በጢዮ በ16 ቡድኖች መካከል የእግር ኳስ ውድድር ተጀመረ ስፖርት በአርሲ የጢዮ ወረዳ ስፖርት ምክር ቤት ያዘጋጀውና በ16 ቡድኖች መካከል የሚካሔድ የ1995 የእግር ኳሰ የሻምፒዮና ውድድር ባለፈው ቅዳሜ በአሰላ ማረሚያ ቤት ስፖርት ሜዳ ተጀመረ በዚሁ ውድድር ቀበሌ 04 ቀበሌ አስርን ሁለት ለዜሮ አሰላ ማረሚያ ቤት ቀበሌ አስራ ሶስትን አንድ ለዜሮ አሸንፈዋል ለውድድሩ መጀመር የአሰላ ከተማ ማዘጋጃ ቤት ያደረገው ድጋፍና እገዛ የላቀ መሆኑን አቶ ንጉሴ ካሳዬ የወረዳው ሰፖርት ኮሚሽን ሀላፊ አስታውቀዋል በሌላ በኩል በባሌ ዞን በሚገኙ የአንደኛና የሁለተኛ ዲቪዚዮን የመረብና የእግር ኳሰ ቡደኖች መካከል የሚደረገው ውድድር ባለፈው እሁድ ቀጥሎ ውሏል በመረብ ኳሰ ፈጥኖ ፖሊስ የባሌ እርሻ ልማትን የባሌ ማረሚያ ቤቶች የአጋርፋ ግብርና ቴክኒክ ኮሌጅን ተመሳሳይ በሆነ 3 ለ1 ውጤት ሲያሸንፉ በእግር ኳሰ በሁለተኛ ዲቪዚዮን ፈጥኖ ፖሊስ የጎባ ቴሌን 2 ለ0 ከአንደኛ ዲቪዚዮን የባሌ ፖሊስ የባሌ እርሻ ልማትን 3ለ0 በሆነ ውጤት ሲያሸንፉ የጎባ ልዩ ወረዳ ከአጋርፋ ግብርና ቴክኒክ ኮሌጅ ጋር አንድ ለአንድ መለያየታቸውን የዞኑ የወጣቶችና ስፖርት ዴስክ ሀላፊ አቶ ተፈራ በላቸው ገልጸዋል
