ወርልድ ቪዥን ኢትዮጵያ ማዳበሪያና የተባይ መከላከያ ለማምረት የሚያስችል አሰራር ለመዘርጋት መዘጋጀቱን ገለጠ ማዳበሪያና ተባይ መከላከያ ቪዥን ኢትዮጵያ በአራት ክልሎች በገበሬው አቅም ማዳበሪያና የተባይ መከላከያ ኬሚካል ማምረት የሚቻልበት አሰራር ለመዘርጋት መዘጋጀቱን አስታወቀ በድርጅቱ የእርሻ ኦፊሰር አቶ ሰለሞን ዳኛቸው ትናንት እንደገለጡት በገበሬው አቅም ማዳበሪያና የተባይ መከላከያ ኬሚካል አምርቶ መጠቀም የሚያስችል የኦርጋኒክ ግብርና አሰራር ስልት ለመዘርጋት የታቀደው በትግራይ በአማራ በደቡብና በኦሮሚያ ክልሎች ውስጥ ነው በእነዚሁ ክልሎች ውስጥ የእንሰሳት ፍግና ኩስ በመቀላቀል አረሞችና የተለያዩ ቅጠላ ቅጠሎች በማበስበስ የአፈር ለምነትና ምርታማነት መጨመር እንደሚቻል በጥናትና በተግባር መረጋገጡን አቶ ሰለሞን አስረድተዋል ኒም የተባለውንና ሌሎች ዛፎች በመጠቀምና በሰብሎች ዳር ነጭ ሽንኩርት በመትከል ፀረ-ሰብል ተባዮችን መከላከል እንደሚቻልም ከአቶ ሰለሞን ገለፃ ለማወቅ ተችሏል በዚሁ ስልት መጠቀም ለማዳበሪያና ለፀረ - ተባይ ኬሚካሎች መግዣ ይወጣ የነበረውን የውጭ ምንዛሪ ከመቀነሱም በሻገር በኦርጋኒክ ግብርና የተመረቱ ምርቶች በዓለም ገበያ ላይ ከፍተኛ ተፈላጊነት እንዳላቸው አቶ ሰለሞን ተናግረዋል አሰራሩን ተግባራዊ ለማድረግ ወርልድ ቪዥን ኢትዮጵያ ከኬንያ ኦርጋኒክ ግብርና ኢንስቲትዩት ከፍተኛ ባለሙያዎች በማስመጣት ከአራቱ ክልሎች ለተውጣጡ 41 የግብርና ባለሙያዎች በአዳማ ከተማ ያዘጋጀው የሁለት ሳምንታት ስልጠና ትናንት ተጠናቋል በስልጠናው የተሳተፉ የግብርና ባለሙያዎች አሰራሩን ወደ ገበሬው ለማዳረስ ከየክልላቸው ተጨባጭ ሁኔታ ጋር የሚጣጣም የየራሳቸው የተግባር እቅድ አዘጋጅተዋል የምስራቅ ሸዋ ዞን ዋና አስተዳዳሪ አቶ እሸቱ ደሴ ለስልጠናው ተሳታፊዎች የምስክር ወረቀት ከሰጡ በኃላ ባሰሙት ንግግር አሰራሩ የአርሶ አደሩን ልማዳዊ እውቀቶች በማሳደግና ከዘመናዊ ቴክኖሎጂ ጋር በማጣጣም ለዕድገት የምናደርገውን ጥረት ያግዛል ብለዋል
