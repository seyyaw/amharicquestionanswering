የምስራቅ ቀጣና የመስኖ ልማት ስራዎች ጥራት የጎደላቸው ናቸው ተባለ መስኖ በምስራቅና ምዕራብ ሐረርጌ ዞኖች የሚከናወኑት የመስኖ ልማት ስራዎች ጥራት የጎደላቸውና በጥናት መደጋገም የተነሳ ከፍተኛ ወጪ የሚጠይቁ መሆናቸውን ሰራተኞች አመለከቱ በኦሮሚያ ክልል መስኖ ልማት ባለስልጣን የምስራቅ ቀጣና መስኖ ልማት ጽሕፈት ቤት አንዳንድ ሰራተኞች እንደተናገሩት በዞኖቹ ባለፉት ሁለት አመታት በኤረር ጎዳ በሙሚቻ ሪያና በበሪያሞ በሃሮ ደነባና በሌሎችም ቦታዎች የተሰሩትና በመከናወን ላይ ያሉት የመስኖ ልማት ሰራዎች ደረጃቸውን የጠበቁ አይደሉም በሙሚቻ ሪያና 13ሺህ700 ብር ወጪ የተደረገው የመሰኖ ልማት ጥናት ዉጤት ሳይታወቅ በድጋሜ እንዲጠና በመደረጉ የመንግስት ገንዘብ ያለአግባብ መባከኑን ሰራተኞቹ ገልጠው የኤረር ጎዳ መስኖ ደግሞ ውኃው ዝቅተኛ ቦታ ስለሚገቛ ለመስኖ ልማት ስለማያመች የማሰተካከያ ወጪ እንደሚጠይቅ አስረድተዋል ምዕራብ ሐረርጌ ውስጥ በጭሮ ወረዳ የበሪያሞ ምንጭ ማጎልበት በቀጠናው ባለሙያዎች በቀላል ወጪ ሊሰራ ሲችል ለውጭ ተቋራጮች ተስጥቶ ሰራው 267ሺህ242 ብር እንደሚፈጅ መገመቱን ሰራተኞች ገልጠው በአንፃሩ ከፍተኛ ወጪ የሚጠይቀው የፈዲስ የአፈር ግድብ በ153 ሺህ ብር ብቻ ይከናወናል መባሉ የግምት መዛባት መኖሩን እንደሚያሳይ ገልጠዋል እንዲሁም ምዕራብ ሃረርጌ ውስጥ በሆመቾ ሪያና በ700 ሺህ ብር ያህል ወጪ ሊሰራ የታቀደው መስኖ ልማት ጥናቱ ተጠናቆ ሰራው እንደተጀመረ በድርቅ ምክንያት ውሃው ደርቋል በሚል በጀቱ ወደ ሌላ ቦታ እንዲዛወር መደረጉን አመልክተዋል የቀጣናው የመስኖ ልማት ሂሳብ በውጪ ባለሞያዎች መጣራት እንዳለበት ሰራተኞቹ ጠቁመው የቀጠናው ስራ አመራርም ከሙስና ያልፀዳ እንደሆነ አስረድተዋል የምስራቅ ቀጣና መስኖ ልማት ጽሕፈት ቤት ተወካይ አቶ ደረጀ አደባ ስለሁኔታው ተጠይቀው በመስኖ ልማቱ ስራ የሚከናወነው ሕግና ደንብን ተከትሎ ነው ብለዋል አዲሰ ሃሳብ ሲታከል ያለፈውን ጥናት የተሟላ ለማድረግ ዳግም ማጥናት እንደሚካሄድ የተናገሩት አቶ ደረጃ የሙሚቻ ሪያና መስኖ ልማት የመጀመሪያ ጥናት ተደርጎ ከ13ሺህ ብር በላይ ወጪ በተደረገበት ጉዳይ ጥፋተኛውን ለመለየት ክትትል እየተደረገ መሆኑን አስረድተዋል መስሪያ ቤቱ በየትኛውም ስራ መስክ ከውጭ ተቋራጮች ጋር ተዋውሎ የማስራት መብት እንዳለውና ወጪውም የሚወሰነው በታቀዱ ስራዎች መጠን እንጂ ወጪን ለማበዛት ተብሎ እንዳልሆነ አብራርተዋል በጽሕፈት ቤቱ ማንኛውም ተግባር የሚከናወነው የመንግስትን ደንብና መመሪያ ተክትሎ መሆኑንም አቶ ደረጃ ጠቁመዋል
