በአማራ ክልል ለአግሮ ኢንዱስትሪ የሚውለው የግብርና ምርት አነስተኛ መሆኑ ተገለፀ የግብርና ምርት በአማራ ክልል በየአመቱ ለገበያ ከሚቀርበው 3 ነጥብ 3 ሚሊዮን ኩንታል የግብርና ምርት ውስጥ በክልሉ በሚገኙ አግሮ ኢንዱስትሪዎች ለጥሬ Xነት የሚውለው አነስተኛ መሆኑን የክልሉ ግብርና ቢሮ አስታወቀ በቢሮው የገበያ ልማት ከፍተኛ ባለሙያ አቶ ጌታሁን ውብአለም ባህርዳር ውስጥ ዛሬ በተከፈተው የክልሉ የኢንዱስትሪ ሰብሎች ልማትና ግብይት ማስፋፊያ አውደ ጥናት ላይ እንደገለጡት በክልሉ ያሉ አግሮ ኢንዱስትሪዎች በየአመቱ የሚጠቀሙት የስንዴ የገብስ የቦቆሎና የጥጥ ምርት አነስተኛ ነው የቅባት እህሎችም በሚፈለገው መጠን ለኢንዱስትሪ ባለመዋላቸው የግብርና ምርትን የሚያበረታታ ገበያ ለመፍጠር እንዳልተቻለ ባለሙያው አስረድተዋል ለዚህም ምክንያቱ ከአምስት አመታት በፊት 279 የነበሩት የዘይትና የዱቄት ማምረቻዎች ስራቸውን እያቋረጡ እስከ 1993 ድረስ ወደ 149 በማሽቆልቆላቸውና ያሉትም ቢሆኑ በሙሉ አቅማቸው ማምረት ባለመቻላቸው ነው ብዛት ያላቸው የማምረቻ ድርጅቶች በተወሰኑ አካባቢዎች መከማቸታቸውንና የገበያ ችግርም ማጋጠሙንም ገልፀዋል በግብርና ምርትና በአግሮ ኢንዱስትሪ ዘርፍ በተካሰቱ ችግሮች ላይ በመወያየት የመፍትሔ እርምጃ ለመውሰድ የሚያስችል የተግባር ፕላን ለማውጣት ለሁለት ቀናት የሚቆይ አውደ ጥናት መዘጋጀቱንም ባለሙያው አስታውቀዋል በአውደ ጥናቱ ላይ የክልሉ ግብርና ልማት የግብርና የንግድ ኢንዱስትሪና የከተማ ልማት ቢሮዎችን ጨምሮ የተለያዩ መስሪያ ቤቶች ተወካዮችና ባለሀብቶች ተሳትፈዋል
