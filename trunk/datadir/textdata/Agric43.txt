በህገ ወጥ ንግድ በየዓመቱ ከ9 ሚሊዮን ብር በላይ ይታጣል ኢትዮጵያ በእንስሳት ህገ ወጥ ንግድ ምክንያት በየዓመቱ ከዘጠቛ መቶ ሚሊዮን ብር በላይ እንደምታጣ የእንስሳት ገበያ ባለስልጣን አስታወቀ በባለስልጣኑ የህዝብ ግንኙነትና ዶክመንቴሽን አገልግሎት ሃላፊ አቶ በቀለ ተክሉ እንዳስታወቁት አገሪቱ በህገ ወጥ የኮንትሮባንድ ነጋዴዎች ምክንያት በየዓመቱ 917 ሚሊዮን ብር ታጣለች በተለያዩ የሀገራችን የጠረፍ አካባቢዎች በህገ ወጥ መንገድ በየዓመቱ አንድ ሚሊዮን 150 ሺህ በጎችና ፍየሎች ከ325 ሺህ 800 በላይ የዳልጋ ከብቶችና 16 ሺህ ግመሎች ወደ ጎረቤት ሀገሮች እንደሚነዱ ገልፀዋል አቶ በቀለ ተክሉ ዛሬ ታትሞ ለወጣው አብዮታዊ ዴሞክራሲ ጋዜጣ እንደገለ]ት ህገ ወጥ የቁም እንስሳትንና የቆዳና ሌጦ ንግዶችን ለማስቆም መንግስት ለዘርፉ ትኩረት ሰጥቶ መንቀሳቀስ ጀምሯል በመስኩ የተሰማሩ ህጋዊ ነጋዴዎችንና ኢንቨስተሮችንም ለማበረታታት ልዩ ልዩ እርምጃዎች እየተወሰዱ ነው የወጪ ንግዱን ውጤታማ ለማድረግ አራት የኤክስፖርት ቄራዎች ተቋቁመው ሶስቱ መላክ መጀመራቸውንና አራተኛውም በቅርብ ቀናት ውስጥ ስጋ ወደ ውጭ መላክ ይጀምራል ማለታቸው ተመልክቷል በቆዳና ሌጦ ወጪ ንግድ ላይ የተሰማሩ 19 ፋብሪካዎች እንዲሁም 782 የቆዳና ሌጦ አቅራቢ ነጋዴዎች መኖራቸውንም አስታውቀዋል ባለፉት አራት ዓመታት በዘርፉ ከ435 ሚሊዮን ብር በላይ የተገኘ ቢሆንም ይህ በዘርፉ መገኘት ከነበረበት ገቢ ከግማሽ በታች እንደሆነ አመልክተዋል
