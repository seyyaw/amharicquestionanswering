የኢትዮጵያ አትሌቲክስ ቡድን በኳታር የጎዳና ሩጫ በሁለቱም ጾታ አሸነፈ የኢትዮጵያ አትሌቲክስ የኢትዮጵያ አትሌቲክስ ቡድን ኳታር ውስጥ ዛሬ በተደረገው የአስር ኪሎ ሜትር የጎዳና ሩጫ ውድድር በሁለቱም ጾታ አሸነፈ አትሌት ኃይሌ ገብረስላሴ ደግሞ የርቀቱን አዲስ የዓለም ክብረወሰን አስመዘገበ አትሌት ኃይሌ ገብረስላሴ ርቀቱን 27 ደq ከ01 ሴኮንድ ፈጽሟል የቀድሞውን ክብረወሰንም በ10 ሴኮንድ አሻሽሏል በዚህም አትሌት ኃይሌ በአትሌቲክስ ታሪክ ለመጀመሪያ ጊዜ የተዘጋጀውን የአንድ ሚሊዮን ዶላር የገንዘብ ተሸላሚ ለመሆን በቅቷል የኢትዮጵያ አትሌቲክስ ፌዴሬሽን የቴክኒክ ክፍል ኃላፊ አቶ እንዳልክ ቀለመወርቅ ለኢዜአ እንደገለጹት በሴቶች የአስር ኪሎ ሜትር የጎዳና ሩጫ አትሌት ደራርቱ ቱሉ አትሌት ጌጤ ዋሚ እና አትሌት ቁጥሬ ዱሌቻ ተከታትለው በመግባት ከአንደኛ እስከ ሶስተኛ ያለውን ደረጃ ተቆጣጥረውታል ሆኖም ኢትዮጵያውያኑ ባለድል አትሌቶች ውድድሩን በምን ያህል ጊዜ እንደፈጸሙ የታወቀ ነገር የለም
