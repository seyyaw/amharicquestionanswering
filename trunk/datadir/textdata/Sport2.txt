በድሬደዋ ከተማ ለአራት ሳምንት የተካሄደው የብስክሌት ውድድር ተጠናቀቀ ብስክሌት በድሬደዋ ከተማ ለአራት ሳምንት ሲካሔድ የቆየው የብስክሌት ውድድር ትናንት ተጠናቀቀ በሰባት ቡድኖች መካከል የሚካሄደው እግር ኳስ ጨዋታም ተጀመረ የብስክሌት ውድድሩ የተካሄደው በየአመቱ ታህሳስ ወር በድሬደዋ ከተማ ለሚደረገው ሀገር አቀፍ የብስክሌት ሻምፒዮና የድሬደዋ አስተዳደርን ወክለው የሚሰለፉ ስፖርተኞችን ለመምረጥ መሆኑን አቶ ጥላሁን ከሬታ የብስክሌት አደራጅ ኮሚቴ ሊቀ መንበር ገልጠዋል ውድድሩ በተራ ብስክሌት ሕፃናት 10 እና 20 ኪሎ ሜትርና የወጣቶች 40 ኪሎ ሜትር እንዲሁም በከፍተኛ ኮርስ ብስክሌት የ70 ኪሎ ሜትር ውድድር መከናወኑን አመልክተዋል በከፍተኛ ኮርስ ብስክሌት ስምኦን በርሔ አንደኛ ዘሪሁን ታምራትና እንዳልካቸው ተሰማ ሁለተኛና ሦስተኛ መሆናቸውን ሊቀ መንበሩ አሰታውቀዋል ከዚህም ሌላ የድሬደዋ እግር ኳስ ፈደሬሽን ያዘጋጀው የጥሎ ማለፍ እግር ኳስ ውድድር ትናንት በድሬደዋ ስታዲየም ተጀመሯል በእለቱ በተደረገው ጨዋታ ዋበሪና ዳሽን ተጫውተው በመደበኛው የጨዋታ ጊዜ ሳይሸናነፋ አንድ ለአንድ በመለያየታቸው በተሰጠው የፍጹም ቅጣት ምት ዋበሪ 4ለ2 አሸነፏል ኢትዮ-ሲሚንትና ቅዱስ ሚካኤል ተጫውተው የቅዱስ ሚካኤል አንድ ለዜሮ በሆነ ውጤት መርታቱን አቶ ጥላሁን አመልክተዋል በሌላ በከለ ደግሞ በአሶሳ ከተማ በሚገኙ አምስት ቡድኖች መካከል የሚከናወነው የእግር ኳስ ውድድር ትናንት ቀጥሎ ነሰር ፖሊስን አንድ ለዜሮ አንድነት ፈጥኖ ደራሽ ፖሊስን 7 ለአንድ አሸንፏል በተለያዩ መስሪያ ቤቶች መካከል ባለፈው ቅዳሜ በተደረገው የእግር ኳስ ውድድር ደግሞ ሲቪል አቬየሽን ንግድ ትራንስፖርትና አንዱስትሪ ቢሮን 5 ለዜሮ ሲያሸንፍ በመረብ ኳስ ስፖርት ኮሚሽን ማህበራት ማደረጃ ቢሮን 2 ለባዶ ረትቷል
