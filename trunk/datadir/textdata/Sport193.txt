በቂርቆስ ክፍለ ከተማ በተካሄደው የእግር ኳስ ውድድር ቀበሌ 14 ሻምፒዮን ሆነ የቀበሌ 14 እግር ኳስ በአዲስ አበባ ቂርቆስ ክፍለ ከተማ በጥሎ ማለፍ የውድድር አፈጻጸም ለአንድ ወር ሲካሄድ የቆየው የ1995 ዓ.ም እግር ኳስ ሻምፒዮና በቀበሌ 14 አሸናፊነት ዛሬ ተጠናቀቀ በክፍለ ከተማው ቴሌ ሜዳ በተካሄደው በዚህ ውድድር ለፍጻሜ የደረሱት ቀበሌ 08 እና ቀበሌ 14 ናቸው ቀበሌ 14 2ለ1 በሆነ ውጤት አሸንፎ የክፍለ ከተማው ሻምፒዮን በመሆን የዋንጫ ተሸላሚ ሆኗል ለአሸናፊው ቀበሌ 14 ግቦቹን ያስቆጠሩት መሳይ ተሰማና ልዑልሰገድ አለማየሁ እንዲሁም ለቀበሌ 08 ሳምሶን ካሳ ናቸው ሁሉም ግቦች የተቆጠሩት ከዕረፍት በፊት ነው በተለይ ሁለቱም ቡድኖች የለበሱት የሹራብ ቁጥር በ+ ተለውሶ መለየት እስኪያቅት ድረስ በደጋፊዎቻቸው እየተበረታቱ ከዕረፍት መልስ ውሃ በተኛበት ሜዳ ላይ በመጫወት ለመሸናነፍ ያሳዩት ፉክክር ተመልካቹን አርክቷል በቂርቆስ ክፍለ ከተማ በአዲስ መልክ ከተዋቀሩት 21 ቀበሌዎች ውስጥ በዚህ ውድድር የተሳተፉት 15 መሆናቸውን የክፍለ ከተማው የወጣቶችና ስፖርት ኮሚሽን ቡድን መሪ አቶ ጌታሁን ብርሃኑ ገልጸዋል የውድድሩ ዓላማ ጤነኛና ተሰጥኦ ያለቸውን ስፖርተኞች ለማፍራት ወጣቱ ከአልባሌ ሥፍራዎች እንዳይገቛ በመከላከል ወደ ኤች አይቪ/ኤድስ የሚወስደውን አቅጣጫ ፈጽሞ ለመድፈን መሆኑንንም ቡድን መሪው በዚሁ ወቅት ተናግረዋል በስፖርታዊ ጨዋነት የተጠናቀቀውን ይህንኑ የሻምፒዮና ውድድር ለማሳካት ያልተቆጠበ ሁሉ አቀፍ ድጋፍ ላበረከቱ ቀበሌዎች ግለሰቦችና ተቋማት የምስክር ወረቀት እንዲሁም ለአሸናፊው ቀበሌ ዋንጫ የሰጡት የቂርቆስ ክፍለ ከተማ ሥራ አስኪያጅ አቶ ሙላት ተገቛ ናቸው
