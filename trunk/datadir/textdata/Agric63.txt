በትግራይ ከ40 ሽህ በላይ ኩሬዎች ቁፋሮ ተጀመረ ኩሬዎች በትግራይ 22 ወረዳዎች ውሃ ማቆር የሚያስችሉ ከ40 ሽህ በላይ ኩሬዎች ቁፋሮ መጀመሩን የክልሉ ግብርናና ተፈጥሮ ሃብት ልማት ቢሮ አስታወቀ በቢሮው የአፈርና ውሃ ጥb መምሪያ ተወካይ አቶ አዋሽ መስፍን ትናንት ለኢዜአ እንደገለጡት በወረዳዎቹ የ41ሽህ 800 ውሃ ማቆሪያ ኩሬዎች ቁፋሮ ስራ ሰሞኑን የተጀመረው ህብረተሰቡን በዘመቻ በማሳተፍ ነው በዝናብ እጥረት ምክንያት በአካባቢው በተደጋጋሚ የሚከሰተውን የድርቅ አደጋ ለመቋቋም ታስቦ የሚቆፈሩት ኩሬዎች ገበሬው የክረምት ውሃን አጠራቅሞ አካባቢውን እንዲያለማ እንደሚያስችሉ ገልጠው በስራው ላይ የመስኩ ሙያተኞች ቴክኒካዊ ድጋፍ በማድረግ ላይ መሆናቸውን አስታውቀዋል ከዚህም ሌላ በሌሎች 12 ወረዳዎች ለም አፈርን ከጎርፍ መሸርሸር አደጋ ለመከላከል የሚያስችል ዘመቻ ለማከናወን ዝግጅት እየተደረገ መሆኑን አቶ አዋሽ ገልጠዋል በዚሁ መሰረት የግብርና ባለሙያዎችና የመሳሪያዎች ዝግጅት ተካሂዶ በልማት ስራ የሚሳተፈው ህዝብ በቡድን እንዲደራጅ መደረጉን ተናግረዋል የኩሬዎቹ ቁፋሮና የአፈርና ውሃ ጥb ስራው እስከ ክረምት ወቅት መግቢያ ድረስ እንደሚጠናቀቅም አስታውቀዋል
