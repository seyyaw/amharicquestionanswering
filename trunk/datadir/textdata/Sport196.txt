የኬንያ ሁለት አትሌቶች ከዓለም አትሌቲክስ ሻምፒዮና ምርጫ ራሳቸውን አገለሉ ኬንያ አትሌቲክስ ስፈረንሳይ ውስጥ ከአራት ሳምንት በኊላ ለሚጀመረው የዓለም አትሌቲክስ ሻምፒዮና ምርጫ ለማድረግ ከኬንያ አትሌቲክስ ማህበር የቀረበላቸውን የምርጫ ውድድር እንደማይቀበሉ ሁለት ታዋቂ አትሌቶች አስታወቁ ከደረሰባቸው የእግር ጡንቻ መሸማቀቅ ባለማገገማቸው በሚደረገው የምርጫ ውድድር እንደማይሳተፉ የገለጹት በሲድኒ ኦሎምፒክና በስምንተኛው የዓለም አትሌቲክስ ሻምፒዮና በሦስት ሺህ ሜትር መሰናክል ሩጫ የወርቅ ሜዳሊያ ባለቤት የሆኑት ሪበን ኮሴጂና የዓለም ግማሽ ማራቶን ሻምፒዮን ወል ኮሴጂ ናቸው ታዋቂው የመሰናክል ሯጭ ሪበን ኮሴጂ ለሬውተርስ በስልክ እንደገለጸው ከሶስት ወራት በፊት በኔዘርላንድ ሁለተኛ ከወጣበት ውድድር ጀምሮ በደረሰበት የጡንቻ ጉዳት ምክንያት ከሌሎች ታላላቅ ውድድሮች ታቅቦ መቆየቱንና አሁንም ሙሉ በሙሉ ስላልተሻለው ለምርጫ በተዘጋጀው ውድድር ላይ ላለመሳተፍ ወስኗል በዚህ ውድድር ላይ በቂ ዝግጅት ካደረጉ ጓደኞቹ ጋር ተወዳድሮ ለመመረጥ የሚያስችል ውጤት እንደማያስመዘግብ የተናገረው ኮሴጂ ምናልባት ከቡድኑ ጋር እንዲሄድ ከተፈቀደለት ግን በቀሩት አራት ሳምንታት ራሱን ብቁ ተወዳዳሪ አድርጎ ለመዘጋጀት ጥረት እንደሚያደርግ ገልጿል ይሁን እንጂ የማህበሩ ዋና ጸሐፊ ዴቪድ ኦካዮ በቅርቡ በሰጡት መግለጫ በካናዳው የዓለም ሻምፒዮና የ10 ሺህ ሜትር አሸናፊ ቻርለስ ካማቲ የአምስት ሺህ ሜትር አሸናፊ ሪቻርድ ሌሙና የመሰናክል አሸናፊ ሪበን ኮሴጂ ያለማጣሪያ በቀጥታ እንደሚያልፉ አስታውቀዋል ሌላው በማጣሪያ የሙከራ ውድድር ራሱን ያገለለው አትሌት ወል ኮሴጂ የዓመቱ የዓለም ግማሽ ማራቶን ሻምፒዮን ነው በዚህ ዓመት በኬንያ በተደረገ የ10 ሺህ ሜትር ጥሩ ሰዓት በማስመዝገቡ ተስፋ የተጣለበት ነበር በረጅም ርቀት ዓለም አቀፍ እውቅና ያተረፉትና በፈረንሳዩ የዓለም አትሌቲክስ ዋንጫ የሚሳተፉትን የኬንያ ብሄራዊ ቡድን አባላት ስም ዝርዝር በመጪው ሳምንት መጀመሪያ ላይ እንደሚያስታወቅ የኬንያ አትሌቲክስ ማህበር አስታውቋል የኬንያ አትሌቲክስ ማህበር አትሌቶችን ለብሔራዊ ቡድን የሚመርጠው በሀገር ውስጥ በሚደረግ ውድድር በሚያገኙት ውጤት መሠረት ነው
