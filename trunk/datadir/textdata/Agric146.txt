የሐር ክር በስፋት በማምረት ለገበያ ማቅረብ እንዲቻል ምርምር መጀመሩ ተገለጠ የሐር ክር የሐር ክርየግብርና ምርምር ድርጅት የሐር ክርን በስፋት በማምረት ለገበያ ማቅረብ እንዲቻል ምርምር እያካሄደ መሆኑን አስታወቀ ዶክተር አበራ ዴሬሳ የመልካሳ ምርምር ማእከል ሥራ አስከያጅ በማእከሉ የጉሎና የእንጆሪ ቅጠል ተመጋቢ የሐር ትሎች በማራባት ምርምር እየተካሄደባቸው መሆኑን ለጋዜጠኞች ቡድን ገልጠዋል በአለም ገበያ የሐር ክር ፍላጎት 70 ከመቶ የደረሰ ቢሆንም 30 ከመቶ ያህሉ ያልተሟላ በመሆኑ ገበሬውና ባለሀብቶች /ኢንቨስተሮች/ በዚህ ስራ ላይ ቢሰማሩ ጥሩ የውጭ ምንዛሪ ሊያገኙበት እንደሚችሉም ዶክተር አበራ አመልክተዋል የሐር ክር ለማምረት ብዙ ቦታ የማይፈልግ ከመሆኑም በላይ ከወጣቱ እስከ ሽማግሌው ጤነኛም ሆነ የአካልጉዳተኛው ሳይቀር በቀላሉ ሊሰሩት የሚችሉት ነው ብለዋል በተለይ የጉሎ ተክል በማንኛውም ሥፍራ ሊበቅል የሚችልና ምንም አይነት እንክብካቤ የማያስፈልገው ከመሆኑም በላይ በአጭር ጊዜ ውስጥ የሚያድግ በመሆኑ የሐር ክር በቀላሉ ለማምረት ይቻላል ሲሉ ዶክተር አበራ አመልክተዋል የእንጆሪ ተክል ተመጋቢ የሐር ትሎች የሚሰጡት ምርት በጥራቱ ከፍተኛ መሆኑን ዶክተር አበራ አስታውሰው የጉሎና የእንጆሪ ቅጠል የሚመገቡት የሐር ትሎችም የተለያዩ መሆናቸውን አስረድተዋል ሐርን የምትሰራው ትል ከቢራቢሮ ዓይነት አንዷ ስትሆን ሴቷ በወንዴው ከተጎበኘች በኊላ ከ450 እስከ 600 እንቁላሎች እንደምትጥል በምርምር መደረሱን ዶክተሩ አስታውቀዋል የጉሎ ቅጠል የሚመገቡት ዝርያዎች ከ8 ቀናት በኊላ ተፈልፍለው ለ23 ቀናት የጉሎ ቅጠል ከተመገቡ በኊላ የእንጆሪ ቅጠል የሚመገቡት ዝርያዎች ደግሞ ከ10 ቀናት በኊላ ተፈልፍለው ከ26 እስከ 30 ቀናት የእንጆሪ ቅጠል ሲመገቡ ቆይተው ሐር እንደሚያደሩ አስረድተዋል እንደየዝርያቸው አይነት ትሎቹ ያደሩት የሐር ክር ነጭ ቢጫና ወRማ መልክ ሲኖረው መጠኑም የቄብ ዶሮ እንቁላል ያክላል ሲሉ ዶክተር አበራ አመልክተዋል ማእከሉ በዚህ ሥራ ላይ ለመሰማራት ለፈለጉ አርሶ አደሮች ባለሃብቶችና ሴቶች ስልጠና መስጠቱን ዶክተር አበራ አስታውሰው ከነዚህ ውስጥ አራቱ ባለሀብቶች መሆናቸውን አብራርተዋል የምርምር ማዕከሉ የሐር ክርን ለማምረት ፍላጎት ላላቸው ባለሀብቶች የበኩሉን ድጋፍ እንደሚያደርግ አስታውቀዋል ከደቡብ ሕዝቦች ከ30 በላይ የሆኑ ሴቶች በማእከሉ ሰልጥነው ልብስ እስከመስራት መድረሳቸውን ገልጸው የሐር ክር በአለም ከፍተኛ ገበያ ያለው በመሆኑ ገበሬው በዚህ የስራ መስክ ቢሰማራ ከፍተኛ ገቢ ሊያስገቛለት ይችላል ብለዋል
