በመኸር ሰብል አBይ አካባቢዎች ለአበይት የእርሻ ተግባራት ትኩረት መስጠት እንደሚያሻ ተገለጸ አበየት የእርሻ ተግባራት በአብዛኛዎቹ የመኸር ሰብል አBይ አካባቢዎች በነሐሴ ወር የዘር ስራ የሚገባደድበት በመሆኑ ለአበይት የእርሻ ተግባራት ትኩረት ሰጥቶ መንቀሳቀስ እንደሚያስፈልግ የግብርና ሚኒስቴር አስታወቀ የሚኒስቴሩ የሰብል ልማትና ጥb ቴክኖሎጂና ቁጥጥር መምሪያን ጠቅሶ አብዮታዊ ዲሞክራሲ ጋዜጣ በዛሬው እትሙ እንደዘገበው አርሶ አደሩ የማሳ ዝግጅትንና የግብዓት አቅርቦትን ፈጥኖ በማጠናቀቅ የመኸር ሰብሎችን በወቅቱ መዝራት ይጠበቅበታል በነሐሴ ወር ከሚኖረው የአየር ሁኔታ አኳያ አርሶ አደሩና አጋዥ የሆኑት የግብርና ልማት ባለሙያዎች ለአበይት የእርሻ ተግባራት ትኩረት ሰጥተው መንቀሳቀስ እንዳለባቸውም መምሪያው አስታውቋል እንደ ሽንብራ ጓያ ምስርና የመሳሰሉት ሰብሎች የክረምቱን የዝናብ መጠንና አወጣጥ ባገናዘበ መልኩ ከወሩ መገባደጃ ጀምሮ የሚዘሩ መሆኑን ገልጾ አርሶ አደሩ እነዚህን ሰብሎች በወቅቱ መዝራት እንዲችል ማሳውን በአግባቡ በማዘጋጀት ከወዲሁ የዘር አቅርቦቱን ማጠናቀቅ እንዳለበት አሳስቧል በአንዳንድ አካባቢዎች በታየው የበረዶና የጎርፍ ክስተት እንዲሁም በእርጥበት እጥረት ምክንያት የተጎዱ ሰብሎች ተገምግመው ከወቅታዊው የዝናብ ስርጭት አንፃር ፈጥነው በሚደርሱ ሰብሎች መተካት እንዳለባቸው መምሪያው ማሳሰቡን ጋዜጣው አመልክቷል በተገባደደው የነሐሴ ወር በአንዳንድ አካባቢዎች ከመደበኛ በላይ የሆነ ከባድ ዝናብ የመከሰት እድሉ ከፍተኛ እንደሚሆን የአየር ሁኔታ ትንበያ መረጃዎች መጠቆማቸውን መምሪያው አስታውሶ ከወንዞች ሙላት የተነሳ ሊከሰት የሚችለውን የጎርፍ አደጋና የሰብል ጉዳት አርሶ አደሩና የግብርና ባለሙያዎች ከወዲሁ የመከላከል አቅማቸውን ማጠናከር ይገባቸዋል ብሏል በደቡብና ደቡብ ምስራቅ ቆላማ አካባቢዎች ከመደበኛው ሁኔታ ባልተለየ መልኩ በወሩ ዝናብ የማይጠበቅባቸው እንደሆነ መምሪያው አመልክቶ አርሶ አደሩ በአሁኑ ጊዜ ያለውን የግጦሽና የውሃ ክምችት እስከ ቀጣዩ የዝናብ ወቅት በቁጠባ መጠቀም አለበት ብለዋል በያዝነው የነሐሴ አብዛኛዎቹ የክረምት ዝናብ ተ-ሚ አካባቢዎች መደበኛና ከመደበኛ በላይ የሆነ ዝናብ ስለሚያገኙ አርሶ አደሩና አጋዥ የሆኑት የግብርና ባለሙያዎች በእርሻ ስራ እንቅSሴ ዙሪያ መወሰድ የሚገባቸውን ተከታታይ እርምጃዎች ተግባራዊ ማድረግ እንደሚገባቸው መምሪያው አስታውቋል በተለያዩ የሀገሪቱ አካባቢዎችና አጎራባች ሀገሮች በተካሄደው የአሰሳና የክትትል ስራ እንደተምችና የበረሃ አንበጣ ያሉ ተዛማች ተባዮች አለመታየታቸውን መምሪያው ገልጾ በያዝነው ነሃሴ ወር ሊከሰቱ የሚችሉትን ተዛማች ተባዮች ለመከላከል በአርሶ አደሩና በግብርና ባለሙያዎች አማካይነት ክትትሉ እንደሚቀጥል አስታውቋል በሀምሌ ወር የዘነበው ዝናብ ቀደም ሲል ለተዘሩትና በተለያየ የእድገት ደረጃ ላይ ለሚገኙት የመኸር ሰብሎች አመቺ ሁኔታ መፍጠሩንም መምሪያውን በመጥቀስ ዘገባው ጨምሮ አመልክቷል
