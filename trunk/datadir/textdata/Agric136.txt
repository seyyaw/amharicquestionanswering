የአርብቶ አደሩ አካባቢዎች ለአገሪቱ ኢኮኖሚ ባላቸው ከፍተኛ አስተዋጽኦ ልዩ ትኩረት ተሰጥቷቸዋል የአርብቶ አደሩ ተስተካክሎ ለረጅም ዓመታት ተረስተው ለነበሩትና በአገሪቱ ማህበራዊ አገልግሎት ተ-ሚ ላልሆኑት የአርብቶ አደሩ አካባቢዎች መንግሥት ልዩ ትኩረት መስጠቱን የግብርና ተጠባባቂ ሚኒስትሩ አስታወቁ ተጠባባቂ ሚኒስትሩ አቶ በላይ እጅጉ ዛሬ በከብት ሃብት ልማት ኢንስቲትዩት በምስራቅ አፍሪካ የግጦሽ ክልል የእንስሳት አርቢውን የእርባታና የተፈጥሮ ችግር የመቋቋምና አቅም የማሻሻል ፕሮጀክት ጥናት ይፋ በሆነበት ወቅት እንደተናገሩት የአርብቶ አደሩን አካባቢ ለመለወጥ የተለያዩ ፕሮጀከቶች ተግባራዊ ሆነዋል መንግስት የአርብቶ አደሩ አካባቢ ልዩ ትኩረት የሚሻ በመሆኑ በፌዴራል ጉዳዮች ሚኒስቴር ውስጥ የአርብቶ አደሩ አካባቢ ልማት መምሪያ ማቋቋሙንና በተለያዩ ክልሎችም የአርብቶ አደር መምሪያዎችና ኮሚሽኖች እንዲቋቋሙ መደረጉን ተናግረዋል አርብቶ አደሩ ለአገር ኢኮኖሚ ያለው አስተዋጽኦ በጣም ከፍተኛ እንደሆነ የተናገሩት ተጠባባቂ ሚኒስትሩ በተለይ በሰው ሃይል ስምሪት በግብርና ምርትና በምግብ አቅርቦት ረገድ ያለው ድርሻ ጉልህ እንደሆነ ገልፀዋል በተወካዮች ምክርቤትም የአርብቶ አደሩ ቋሚ ኮሚቴ እንዲቋቋም መደረጉን መንግስት ለአካባቢው የሰጠውን ትኩረት እንደሚያሳይ ተጠባባቂ ሚኒስትሩ አመልክተው የግብርና ሚኒስቴርም አርብቶ አደሩን መሰረት ያደረገ የአርብቶ አደርና ከፊል አርብቶ አደር የኤክስቴንሽን ፕሮግራም መዘርጋቱን ገልፀዋል የግጦሽ ክልል የእንስሳት አርቢውን የእርባታና የተፈጥሮ ችግር የመቋቋም አቅም የማሻሻል ፕሮጀክት የመስክ ጥናትና ኤክስቴንሽን አስተባባሪ ዶክተር ሰለሞን ደስታ በበኩላቸው እንደገለ]ት ፕሮጀክቱ ላለፉት ዓምስት ዓመታት በደቡብ ኢትዮጵያ ቦረና አካባቢና በሰሜን ኬንያ ሲካሔድ ቆይቷል ብለዋል በተገኘው የምርምር ውጤት መሰረት በኢትዮጵያ በተለይ በቦረና አካባቢ የአርብቶ አደሩ የእንስሳት ሃብት ላላፉት 17 ዓመታት እየቀነሰ መጥቷል ለዚህም ምክንያት ሆኖ የተገኘው በተለያዩ ጊዜያት የሚከሰተው ድርቅና በተወሰኑ ወቅቶች ደግሞ የእንስሳት ቁጥር መበራከት የሚፈጥረው ጫና እንደሆነ አመልክተዋል በአካባቢው በቂ የእንስሳት መኖ ሳይኖር የአርብቶ አደሩ ሕዝብ የእንስሳት ቁጥር መጨመር ለችግሩ አንዱ መንስኤ እንደሆነ የገለ]ት ዶክተር ሰለሞን ይህ ችግር ሌላ አማራጭ ካለተፈለገለት በሚቀጥሉት ሶስትና አራት ዓመታት የበርካታ እንስሳትን ሕይወት ሊቀጥፍ እንደሚችል ተናግረዋል የአርብቶ አደሩ አከባቢ ነዋሪም ከከብት ዕርባታ በተጨማሪ ሌሎች አማራጭ የገቢ ምንጮችን መፈለግ እንዳለበትና እንደ ብድር ተቋማት ያሉ የገንዘብ ምንጮች ተቋቁመው አርብቶ አደሩ የሚደጎምበት ሁኔታ መመቻቸት እንዳለበትም አመልክተዋል ባለፉት ሁለትና ሶስት ዓመታት በተለይ በቦረና አካባቢ የእንስሳቱ ቁጥር እያደገ መምጣቱን ዶክተር ሰለሞን ገልፀው ይሁን እንጂ የከብቶቹ ቁጥር ማደግ የግጦሽ መሬቱ ከሚችለው በላይ በመሆኑ እንስሳቱ የምግብ እጥረት ሊያጋጥማቸው እንደሚችል ገልፀዋል የአካባቢው አርብቶ አደሮች እንስሳት ቀጥር እያደገ ሲመጣ ከብቶቹን በመሸጥ ወደሌላ ሃብት የመቀየር ልምድ እንዲያዳብሩ ማድረግ ችግሩን ለመፍታት አማራጭ እንደሆነም ጠቁመዋል በአሜሪካን ዩታሃ ስቴትስ ዩኒቨርስቲ የአካባቢና ማህበረሰብ ጥናት መምሪያ ተመራማሪ ዶክተር ሊያን ኮፖክ ባቀረቡት ጥናታዊ ጽሁፍ በኢትዮጵያና በኬንያ የአርብቶ አደሮች አካባቢ ያለው የእንስሳት ሃብት ቁጥር ላለፉት አስራ ሰባት ዓመታት እየቀነሰ መጥቷል ለዚህም በተደጋጋሚ የሚከሰተው ድርቅ ዋነኛ ምክንያት ቢሆንም አርብቶ አደሩ እንስሳቱን በትክክል ጥቅም ላይ ለማዋል የሚያስችለው ትምህርት አለመኖሩ ሌላው ችግር እንደሆነ ጠቁመዋል የከብት ሃብቱ ገበያ እንዲያድግ አለማድረግና ሌሎች የገንዘብ አማራጮችን መፈለግ አለመቻልም ለእንስሳቱ ቁጥር መመናመን ምክንያት እንደሆነ የጠቆሙት ተመራማሪው ያልተመጣጠነ የሕዝብ ቁጥር ማደግም ሌላው አብይ ችግር ነው ብለዋል
