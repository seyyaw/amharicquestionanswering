በተለያዩ አካባቢዎች የተለያዩ ስፖርቶች ተካሔዱ ስፖርት በድሬዳዋ እስታዲየም ትናንት በተካሔደው የብሔራዊ ሊግ የእግር ኳሰ ውድድር ድሬዳዋ ጨRጨርቅ ቡድን የደብረብርሀን ብርድልብስ ቡደንን 1 ለ0 አሸነፈ የሁለቱ ቡድኖች ጨዋታ በመጀመሪያው 45 ደq በአብዛኛው በመሐልሜዳ የተወሰነ ቢሆንም ከእረፍት መልስ በሁለቱም ቡድኖች ላይ የድካም ስሜት ተንጸባርቋል የድሬዳዋ ጨrጨርቅ አጥቂ በግብ ክልል በተፈጸመበት ጥፋት የፍጹም ቅጣት ምት በማግኘቱ በአራት ቁጥሩ አህመድ እድሪስ ብቸኛውን ግብ በማግባት አሸናፊ ሆኖአል የደብረብርሀን ብርድልብስ ፋብሪካ ተጫዋቾች የተሰጠው ቅጣት ምት አግባብነት የለውም በማለት ከዳኛው ጋር ሲከራከሩ የታዩ ሲሆን በተለይ አስራ አምስት ቁጥሩ ዳኛውን በመዝለፉ በቀይ ካርድ ከሜዳ ወጥቷል በሌላም በኩል በድሬዳዋ አስተዳደር ካውንስል በሰባት ቡድኖች መካከል ሲካሔድ የሰነበተው የጥሎ ማለፍ ውድድር በዋበሪ ቡድን አሸናፊነት ከትናንት በስቲያ ተጠናቋል እንዲሁም በባህርዳር ከተማ በአምስት ክለቦች መካከል ለአንድ ሳምንት ሲካሔድ የሰነበተው የባህርዳር ልዩ ዞን የክለቦች እግር ኳስ የጥሎ ማለፍ የዋንጫ ውድድር ትናንት በውሀ አገልግሎት ቡድን አሸናፊነት ተጠናቋል ለዋንጫ ሽሚያ በተደረገው ውድድር የውሀ አገልግሎት የኦሳን ቡድን 1 ለዜሮ በማሸነፉ የዋንጫ ባለቤት ሆኖአል በተመሳሳይ ሁኔታ በደቡብ ጎንደር ዞን በደራ ወረዳ አስተናጋጅነት በሐሙሲት ከተማ የአትሌቲክስ ውድድር መካሔዱን የዞኑ ወጣቶች ባህልና ስፖርት ጉዳይ ጽህፈት ቤት አስታውቋል በጽህፈት ቤቱ የውድድር ፕሮግራሞች ቁጥጥርና ክትትል አስተባባሪ አቶ ኮከብ እንዳየሁ እንደገለጹት በስድስት በስምንትና በአስራ ሁለት ኪሎ ሜትር በተካሔደው የጎዳና ላይ የሩጫ ውድድር ከሰባት ወረዳዎች የተውጣጡ 53 ወንድና ሴት ስፖርተኞች ተሳትፈውበታል የውድድሩ አላማ በዞኑ ባሉት ወረዳዎች ውስጥ የአትሌቲክስ ስፖርት እንዲዘወተርና በደብረብርሀን ከተማ በሚካሔደው ክልል አቀፍ የሩጫ ውድድር ዞኑን ወክለው የሚሳተፉ ስፖርተኞችን ለመምረጥ ታስቦ መሆኑን አመልከተዋል በ8 እና 12 ኪሎ ሜትር ወጣትና አዋቂ ወንዶች የደብረታቦር ከተማ ወረዳ እንዲሁም በ6 እና 8 ኪሎ ሜትር ሴቶች የእብናት ወረዳ አሸናፊ በመሆን የተዘጋጀላቸውን ዋንጫ ወስደዋል
