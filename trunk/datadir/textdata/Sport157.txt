የኢትዮጵያ አትሌቲክስ ሻምፒዮና በኦሮሚያና በባንኮች ስፖርት ክለብ አ-ላይ አሸናፊነት ተጠናቀቀ የኢትዮጵያ አትሌቲክስ ሻምፒዮና በዓመታዊው የ1995 የኢትዮጵያ አትሌቲክስ ሻምፒዮና አራት ክብረወሰኖች ተመዘገቡ ከክልሎች ኦሮሚያ ከክለቦች ደግሞ የባንኮች ስፖርት ክለብ የውድድሩ አ-ላይ አሸናፊ በመሆን የዋንጫ ተሸላሚዎች ሆነዋል የውድድሩ ኮከብ ተሸላሚ የማረሚያ ቤቶች ስፖርት ክለብ ተወዳዳሪ አትሌት ስለሺ ስሂን ዛሬ በተደረገው የአምስት ሺህ ሜትር ሩጫ አብዛኛውን ዙር ከመራ በኊላ ሁለተኛ የወጣውን በ12 ሴኮንድ በመቅደም አዲስ ክብረወሰን አስመዝግቧል ርቀቱን ለመፈጸም 13 ደq 35 ነጥብ 30 ሴኮንድ የወሰደበት አትሌት ስለሺ ስሂን ከሁለት ዓመት በፊት በተመሳሳይ ውድድር ላይ በአትሌት ኃይሉ መኮንን ተመዝግቦ የቆየውን ክብረ ወሰን በ19 ነጥብ 53 ዝቅ አድርጎ አሻሽሎታል አትሌት ስለሺ ስሂን ከአራት ቀናት በፊት በተካሄደው የ10 ሺህ ሜትር ውድድር አዲሰ ክብረወሰን ማስመዝገቡ ይታወሳል በዚሁ ርቀት ሁለተኛ የወጣው በዓለም አገር አቋራጭ የሁለት ርቀቶች ድል አድራጊና የዓለም ሻምፒየን የሆነው የሙገር ሲሚንቶ ስፖርት ክለብ ተወዳዳሪ አትሌት ቀነኒሳ በቀለ ነው አትሌት ቀነኒሳ ውድድሩን ለመፈጸም 13 ደq 47 ነጥብ 25 ሴኮንድ ወስዶበታል የኦሮሚያው ፖሊስ አትሌት ማርቆስ ገነቴ ደግሞ ሦስተኛ ሆኗል በዛሬው ዕለት ከተካሄዱትና የተመልካቹን ትኩረት ከሳቡት አንዱ አዲስ ክብረወሰን የተመዘገበበት የሦስት ሺህ ሜትር መሰናክል ነው የመከላከያው አትሌት ቡልቴ በቀለ 8 ደq 40 ነጥብ 05 ሴኮንድ በሆነ ጊዜ አንደኛ ከመውጣቱም በላይ የቀድሞውን ክብረ ወሰን በ7 ነጥብ 5 ሴኮንድ አሻሽሏል በወንድና ሴት ክለቦች በ1 ሺህ 500 ሜትርና በሴቶች አምስት ሺህ ክለቦች መካከል የተካሄደው ውድድርም በአትሌቶች መካከል ብርቱ ፍልሚያ የተካሄደበት ነበር የማረሚያ ቤቶቿ አትሌት ጥሩነሽ ዲባባ የባንኮቿ አትሌት መሠረት ደፋርና የማረሚያ ቤቶቿ አትሌት እየሩሳሌም ኩማ በአምስት ሺህ ሜትር ከአንደኛ እስከ ሶስተኛ በመውጣት አሸንፈዋል በውድድሩ ማጠናቀቂያ ላይ ለአ-ላይ አሸናፊ ክልልና ክለብ እንዲሁም ለኮከብ አትሌቶች የዋንጫና የማበረታቻ ሽልማቶችን የሰጡት የወጣቶች ስፖርትና ባህል ሚኒስትር አምባሳደር ተሾመ ቶጋ ምክትል ሚኒስትር መላኩ ጴጥሮስና የኢትዮጵያ አትሌቲክስ ፌዴሬሽን ፕሬዚዳንት ወይዘሮ ብሥራት ጋሻውጠና ናቸው ሩጫ ውርወራና ዝላይን ባካተተው በዚሁ አገር አቀፍ የአትሌቲክስ ሻምፒዮና ውድድር ላይ የአዲስ አበባ ከተማ አስተዳደርና የድሬዳዋ መስተዳድርን ጨምሮ ከሁሉም የአገሪቱ ክልሎች እና ከ16 ክለቦች የተውጣጡ 828 አትሌቶች ተሳታፊ ሆነዋል
