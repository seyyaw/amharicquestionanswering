የአዲስ አበባ ክለቦችና ዞኖች የብስክሌት ሻምፒዮና ውድድር ተካሄደ ብስክሌት የአዲስ አበባ ብስክሌት ፌዴሬሽን ያዘጋጀው የሰባተኛ ሣምንት የክለቦችና የዞኖች የብስክሌት ሻምፒዮና ውድድር ዛሬ ተካሄደ መስፍን ሐረር እየተባለ በሚጠራው ጎዳና ላይ በተካሄደው ውድድር በ80 ኪሎ ሜትር የዋና ኮርስ ብስክሌት ውድድር 16 ተወዳደሪዎች የተሳተፉ ሲሆን ደረሰ ጸጋዬ ከብርሃንና ሰላም አንደኛ በመውጣት አሸንፏል ወልደኪዳን ገረመው ከሻሎም ማስታወቂያ ሁለተኛ አሸናፊ ሃብቴ ከብርሃንና ሰላም ሶስተኛ ሆነዋል በውድድሩ በክለብ ብርሃንና ሰላም አንደኛ ሻሎም ማስታወቂያ ሁለተኛ ማርፌል ሶስተኛ በመሆን ውድድሩን አጠናቀዋል በመለስተኛ ኮርስ ብስክሌት የ60 ኪሎ ሜትር ውድድር ሰባት ተወዳደሪዎች መሳተፋቸውንና ሰይፈዲን ኢማን ከየካ ክፍለ ከተማ አንድኛ በመሆን ሲያሸንፍ ዓለማየሁ ታምራት ከያኮና ኢንጂነሪንግ ሁለተኛ ጥጋቡ ከበደ በግል ሦስተኛ ወጥተዋል በዞን ታዳጊ ወንዶች የ20 ኪሎ ሜትር ታዳጊ ወንዶች ውድድር መክብብ ብርሃኑና ተስፋዬ ገብረሥላሴ ከዞን 4 አንደኛና ሁለተኛ በመውጣት አሸንፈዋል ሐሰን ዓሊ ከዞን 6 ሦስተኛ ወጥቷል በዚህ ውድድር ዞን 4 አንደኛ ዞን ስድስት ሁለተኛ ዞን ሁለት ደግሞ ሦስተኛ በመውጣት አሸናፊ ሆነዋል በዞን ታዳጊ ሴቶች የ15 ኪሎ ሜትር ውድድር ገነት ሃብታሙና ሲሳይ አድማሱ ከዞን 6 አንደኛና ሁለተኛ በመሆን ውድድሩን አሸንፈዋል
