አክሽን ኤይድ የጀመራቸው የልማት ፕሮግራሞች ውጤታማ እየሆኑ ነው አለ የልማት ፕሮግራሞች በትግራይ ደቡባዊ ዞን የቦራ ንኡስ ወረዳ ነዋሪዎችን በተደጋጋሚ ድርቅ ከሚያደርስባቸው ችግር ለማላቀቅ አክሽን ኤይድ ኢትዮጵያ የጀመራቸው የልማት ፕሮግራሞች ውጤት ማሳየታቸውን ገለጸ በድርጅቱ የአምባላጌ ፕሮጀክት አስተባባሪ አቶ አበበ ተስፋዬ እንዳመለከቱት የንኡስ ወረዳውን ገበሬዎች ድርቅ ከሚያደርስባቸው ችግር ለማላቀቅ ተካሂደው ውጤት ያስገኙት ፕሮግራሞች የእንስሳት ሀብት ልማት ፖኬጅና የቋሚ ተክሎች ልማት ናቸው በተለይ በእንስሳት ሀብት ልማት ፖኬጅ በሚካሔደው የልማት ፕሮግራም ከንኡስ ወረዳው አራት ቀበሌዎች ለተመለመሉ 61 ሴቶች ከ54 ሺህ 500 ብር በሚበልጥ ወጪ ከ160 በላይ በጎችና ፍየሎች እንዲሁም ላሞችና ወይፈኖች ተገዝተው እንደተሰጣቸው የጠቀሱት አስተባባሪው የሴቶቹ የእንስሳት ሀብት ከመጨመሩ ሌላ ከወተት ሽያጭ ከሚያገኙት ገቢ ኑሮአቸው እየተሻሻለ መምጣቱን ገልጸዋል ለሴቶቹ እንስሳቱን ገዝቶ ከመስጠት በተጨማሪ የእንስሳት ሀብት ልማት ማካሔድ የሚያስችል ስልጠና እንዲያገኙ መደረጉንና የባለሙያዎች ተከታታይ ድጋፍ እየተሰጣቸው መሆኑንም አብራርተዋል ከዚህም ሌላ የንኡስ ወረዳውን ገበሬዎች የአመጋገብ ስርአት ለመለወጥ በ50 ሺህ ብር ወጪ የቋሚ ተክሎች ጣቢያ በማቋቋምና ከ17 ሺህ በላይ የብርቱካን የያ የዘይቱን የሙዝ የትርንጎና የሌሎችም ተክሎች ችግቛ በማልማት ለማከፋፈል በዝግጅት ላይ መሆኑን አስረድተዋል
