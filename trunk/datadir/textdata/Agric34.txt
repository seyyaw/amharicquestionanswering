ከእናታቸው የተነጠሉ ሶስት የአንበሳ ደቦlችን የሚረከባቸው አካል ያስፈልጋል ተባለ የአንበሳ ግልገሎች በሱማሌ ክልል በሊበን ዞን ዶሎ ኦዶ ወረዳ ከእናታቸው የተነጠሉ ሶስት የአንበሳ ደቦሎች /ግልገሎች/ ጥbና መጠነኛ እንክብካቤ እየተደረገላቸው ቢሆንም በሰው ላይ ጉዳት ከማድረሳቸው በፊት የሚረከባቸው አካል እንዲሚፈልግ የወረዳው መስተዳድር ገለጠ በወረዳው ጋንዱር በተባለ ቀበሌ የደቦሎቹ እናት ከጫካ እየወጣች ፍየሎች እየበላች በማስቸገሯ የአካባቢው ነዋሪዎች በቂም በቀል ተነሳስተው ስለገደሏት ደቦሎቹ ለብቻቸው በጫካ ውስጥ መገኘታቸውን የወረዳው ምክትል ሊቀመንበር አቶ አህመድ ሮባ አስረድተዋል የአካባቢው ነዋሪዎች በጫካ ውስጥ ያገኙአቸውን ሁለት ሴትና አንድ ወንድ የአንበሳ ደቦሎች ለዶሎ ኦዶ ወረዳ መስተዳድር ማስረከባቸውን ምክትል ሊቀመንበሩ ገልጠው የዶሎ ኦዶ ከተማ ማዘጋጃ ቤት ደግሞ ከወረዳው ለተረከባቸው ለእነዚሁ ደቦሎች አንድ ሰው በመመደብ እንክብካቤ እያደረገላቸው መሆኑን ተናግረዋል $ ደቦሎቹ በአሁኑ ጊዜ ዘጠነኛ ወራቸውን እንዳጠናቀቁና አልፎ አልፎ ደምና ስጋ እንሚመገቡ አመልክተው መጠለያቸውም በአንድ አነስተኛ ክፍል ውስጥ የተዘጋጀ የብረት ከለላ መሆኑንም ተናግረዋል ደቦሎቹ በአሁኑ ጊዜ የመተናኮል አዝማሚያ ማሳየት በመጀመራቸው አድገው በሰው ላይ ጉዳት ከማድረሳቸው በፊት የሚመለከተው አካል ተረክቧቸው የተሻለ ጥbና እንክብካቤ እንዲያደርግላቸው ጠይቀዋል የሱማሌ ክልል ባህል ማስታወቂያና ቱሪዝም ቢሮ ኃላፊ አቶ መሐመድ ኢብራሒም ተጠይቀው በሰጡት ምላሽ የአንበሳ ደቦሎቹን ወደ ጅጅጋ በመውሰድ በጀት ተመድቧላቸው የተሻለ ጥbና እንክብካቤ እንዲያገኙ ለማድረግ መታቀዱን ተናግረዋል
