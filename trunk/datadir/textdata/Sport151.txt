ወይዘሮ ብሥራት ጋሻው ጠና የዞን አምስት ምሥራቅ አፍሪካ አትሌቲክስ ስፖርት ፕሬዚዳንት ሆነው ተመረጡ ስፖርት የሠራተኛና ማህበራዊ ጉዳይ ምክትል ሚኒስትርና የኢትጵያ አትሌቲክስ ፌዴሬሽን ፕሬዚዳንት ወይዘሮ ብሥራት ጋሻው ጠና የዞን አምስት ምሥራቅ አፍሪካ ሀገሮች የአትሌቲክስ ስፖርት ፕሬዚዳንት ሆነው ተመረጡ ወይዘሮ ብሥራት የተመረጡት በቅርቡ ካይሮ ላይ ሲካሂድ በቆየው የአፍሪካ አትሌቲክስ ኮንፌዴሬሽን ጠቅላላ ጉባኤ በተከናወነው ክፍለ አህጉራዊ ምርጫ ላይ መሆኑን የኢትዮጵያ አትሌቲክስ ፌዴሬሽን አስታውቋል የፌዴሬሽኑ ጽህፈት ቤት ሃላፊ አቶ ኪሮስ ነጋ ለኢዜአ እንደገለጹት ከሚያዝያ አምስት ጀምሮ የተካሄደው የኮንፌዴሬሽኑ ጠቅላላ ጉባኤ ከኢትዮጵያ ወይዘሮ ብሥራትን የዞን አምስት አገሮች የአትሌቲክስ ፕሬዚዳንት አድርጎ ሲመርጥ ሱዳንን ጸሃፊ እንዲሁም ጅቡቲና ኤርትራ በምክትል ሰብሳቢነት መርጧል የዞን አምስት የምሥራቅ አፍሪካ አባል አገሮች ግብጽ ሱዳን ኢትዮጵያ ኬንያ ሶማሊያ ታንዛኒያ ዑጋንዳ ጅቡቲና ኤርትራ ናቸው ጠቅላላ ጉባኤው በውይይቱ ወቅት የኢትዮጵያ አትሌቶች በአህጉራዊ በዓለም አቀፋዊና በኦሎምፒክ ያስመዘገቡት ውጤት እጅግ አርኪና የሚደነቅ መሆኑ አውስቷል
